http://www.confucianism.com.cn/html/all/664456.html
中国国学网--
李梦阳诗选
石将军战场歌
&nbsp;
清风店南逢父老，告我己巳年间事；
店北犹存古战场，遗镞尚带勤王字。
忆昔蒙尘实惨怛，反覆势如风雨至；
紫荆关头昼吹角，杀气军声满幽朔。
胡儿饮马彰义门，烽火夜照燕山云；
内有于尚书，外有石将军。
石家官军若雷电，天清野旷来酣战；
朝廷既失紫荆关，吾民岂保清风店。
牵爷负子无处逃，哭声震天风怒号；
儿女?头伏鼓角，野人屋上看旌旄。
将军此时挺戈出，杀敌不异草与蒿；
追北归来血洗刀，白日不动苍天高。
万里烟尘一剑扫，父子英雄古来少；
单于痛哭倒马关，羯奴半死飞狐道。
处处惧声噪鼓旗，家家牛酒犒王师；
应迫汉室嫖姚将，还忆唐家郭子仪。
沈吟此事六十春，此地经过泪满巾；
黄云落日古骨白，沙砾惨淡愁行人。
行人来折战场柳，下马坐望居庸口。
却忆千官迎驾初，千乘万骑下皇都；
乾坤得见中兴主，杀伐重闻载造图。
姓名应勒云台上，如此战功天下无！
呜呼战功今已无，安得再生此辈西备胡。
&nbsp;
秋望
&nbsp;
黄河水绕汉宫墙，河上秋风雁几行。
客子过壕追野马，将军韬箭射天狼。
黄尘古渡迷飞挽，白月横空冷战场。
闻道朔方多勇略，只今谁是郭汾阳。
&nbsp;
泰山
&nbsp;
俯首元齐鲁，东瞻海似杯。
斗然一峰上，不信万山开。
日抱扶桑跃，天横碣石来。
君看秦始后，仍有汉皇台。
