http://www.confucianism.com.cn/html/all/692581.html
中国国学网--
袁宏道诗选
显灵宫集诸公，以“城市山林”为韵（四首选D）
&nbsp;
野花遮眼酒沾涕，塞耳愁听新朝事；
邸报束作一筐灰，朝衣典与栽花市。
新诗日日千余言，诗中无一忧民字；
旁人道我真聩聩，口不能答指山翠。
自从老杜得诗名，忧君爱国成儿戏。
言既无庸默不可，阮家那得不沉醉？
眼底浓浓一杯春，恸于洛阳年少泪。
&nbsp;
闻省城急报
&nbsp;
黄鹄矶头红染泪，手杀都堂如儿戏；
飞鞍叠骑尘碾尘，报书一夕三回至。
天子圣明臣敛手，胸臆决尽天下事。
二百年来好纪网，辰裂星纷委平地。
天长阍永叫不闻，健马那堪持朽辔。
书生痛哭倚蒿篱，有钱难买青山翠。
&nbsp;
棹歌行
&nbsp;
妾家白苹洲，随风作乡土；
弄篙如弄铖，不曾拈一缕。
四月鱼苗风，随君到巴东；
十月洗河水；送君发扬子。
扬子波势恶，无风浪亦作；
江深得鱼难，鹧鸶充??。
生子若凫雏，穿江复入湖；
长时剪荷叶，与儿作衣襦。
&nbsp;
大堤女
&nbsp;
文窗斜对木香篱，胡粉薄施细作眉。
贪向墙头看车马，不知裙着刺花儿。
&nbsp;
