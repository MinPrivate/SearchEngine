http://www.confucianism.com.cn/html/all/661224.html
中国国学网--
陌上桑
汉乐府
陌上桑 汉乐府
&nbsp;
日出东南隅，照我秦氏楼。秦氏有好女，自名为罗敷。
&nbsp;
罗敷喜蚕桑，采桑城南隅。青丝为笼系，桂枝为笼钩。
&nbsp;
头上倭堕髻，耳中明月珠。湘绮为下裙，紫绮为上襦。
&nbsp;
&nbsp;&nbsp;&nbsp;&nbsp;&nbsp;&nbsp;&nbsp;&nbsp; 行者见罗敷，下担捋髭须。少年见罗敷，脱帽著〈巾肖〉头。
&nbsp;
耕者忘其犁，锄者忘其锄。来归相怨怒，但坐观罗敷。
&nbsp;
使君从南来，五马立踟蹰。使君遣吏往，问是谁家姝？
&nbsp;
&nbsp;&nbsp;&nbsp;&nbsp;&nbsp; “秦氏有好女，自名为罗敷。”“罗敷年几何？”“二十尚不足，
&nbsp;
十五颇有余”。使君谢罗敷：“宁可共载不？”
&nbsp;
罗敷前置辞：“使君一何愚！使君自有妇，罗敷自有夫。”
&nbsp;
“东方千余骑，夫婿居上头。何用识夫婿？
&nbsp;
白马从骊驹；青丝系马尾，黄金络马头；腰中鹿卢剑，可值千万余。
&nbsp;
十五府小史，二十朝大夫，三十侍中郎，四十专城居。
&nbsp;
为人洁白晰，鬓鬓颇有须。盈盈公府步，冉冉府中趋。
&nbsp;
坐中数千人，皆言夫婿殊。”
&nbsp;
