http://www.confucianism.com.cn/html/all/664066.html
中国国学网--
刘基诗歌选
旅兴 一
寒灯耿幽暮，虫鸣清夜阑。
起行望青天，明月在云端。
美人隔千里，山河淼漫漫。
玄云翳崇冈，白露雕芳兰。
愿以绿绮琴，写作行路难。
忧来无和声，弦绝空长叹。
&nbsp;
&nbsp;
旅兴 二
倦鸟冀安巢，风林无静柯。
路长羽翼短，日暮当如何？
登高望四方，但见山与河。
宁知天上雨，去去为沧波。
慷慨对长风，坐感玄发皤。
弱水不可航，层城岌嵯峨。
凄凉华表鹤，太息成悲歌。
&nbsp;
&nbsp;
题沙溪驿
涧水弯弯绕郡城，
老蝉嘶作车轮声。
西风吹客上马去，
夕阳满川红叶明。
&nbsp;
&nbsp;
五月十九日大雨
风驱急雨洒高城，
云压轻雷殷地声。
雨过不知龙去处，
一池草色万蛙鸣。
&nbsp;
&nbsp;
感怀 一
驱车出门去，四顾不见人。
回风卷落叶，翊翊带沙尘。
平原旷千里，莽莽尽荆槿。
繁华能几何？憔悴及兹辰。
所以芳桂枝，不争桃李春。
云林耿幽独，霜雪空相亲。
&nbsp;
&nbsp;
感怀 二
槁叶寒槭槭，罗帐秋风生。
凄凄侯虫鸣，呖呖宾鸿惊。
美人抱瑶瑟，仰视河汉明。
丝桐岂殊音，古调非今生。
沉思空幽寂，岁月已徂征。
&nbsp;
&nbsp;
古戍
古戍连山火，新城殷地笳。
九州犹虎豹，四海未桑麻。
天迥云垂草，江空雪覆沙。
野梅烧不尽，时见两三花。
&nbsp;
&nbsp;
北风行
城外萧萧北风起， 城上健儿吹落耳。
将军玉帐貂鼠衣， 手持酒杯看雪飞。
&nbsp;
&nbsp;
田家
田家无所求，所求在衣食；
丈夫事耕稼，妇女攻纺绩，
侵晨荷锄出，暮夜不遑息。
饱暖匪天降，赖尔筋与力。
租税所从来，官府宜爱惜。
如何恣刻剥，渗漉尽涓滴。
怪当休明时，狼藉多盗贼。
岂无仁义矛，可以弥锋镝。
安得廉循吏，与国共欣戚，
清心罢苞苴，养民瘳国脉。
&nbsp;
&nbsp;
绝句
人生无百岁，百岁复如何？
古来英雄士，各已归山河。
&nbsp;
&nbsp;
水龙吟
鸡鸣风雨潇潇，侧身天地无刘表。
啼鹃迸泪，落花飘恨，断魂飞绕。
月暗云霄，星沈烟水，角声清袅。
问登楼王粲，镜中白发，今宵又添多少。
极目乡关何处，渺青山髻螺低小。
几回好梦，随风归去，被渠遮了。
宝瑟弦僵，玉笙指冷，冥鸿天杪。
但侵阶莎草，满庭绿树，不知昏晓。
&nbsp;
&nbsp;
如梦令
一抹斜阳沙觜，几点闲鸥草际，
乌榜小渔舟，摇过半江秋水。
风起，风起，棹入白苹花里。
&nbsp;
&nbsp;
登卧龙山写怀二十八韵
&nbsp;
白云在青天，
可望不可即。
浩歌梁甫吟，
忧来凭胸臆。
&nbsp;
