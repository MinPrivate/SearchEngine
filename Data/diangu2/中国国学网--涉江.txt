http://www.confucianism.com.cn/html/all/423903.html
中国国学网--
涉江
&nbsp;&nbsp; 涉江 &nbsp; 余幼好此奇服兮，年既老而不衰。 带长铗之陆离兮，冠切云之崔嵬。 被明月兮佩宝璐。 世混浊而莫余知兮，吾方高驰而不顾。 驾青虬兮骖白螭，吾与重华游兮瑶之圃。 登昆仑兮食玉英，与天地兮同寿，与日月兮同光。 哀南夷之莫吾知兮，旦余济乎江湘。 乘鄂渚而反顾兮，?秋冬之绪风 步余马兮山皋，邸余车兮方林。 乘?船余上沅兮，齐吴榜以击汰。 船容与而不进兮，淹回水而疑滞。 朝发枉渚兮，夕宿辰阳。 苟余心其端直兮，虽僻远之何伤。 入溆浦余?徊兮，迷不知吾所如。 深林杳以冥冥兮，猿?之所居。 山峻高以蔽日兮，下幽晦以多雨。 霰雪纷其无垠兮，云霏霏而承宇。 哀吾生之无乐兮，幽独处乎山中。 吾不能变心而从俗兮，固将愁苦而终穷。 接舆髡首兮，桑扈?行。 忠不必用兮，贤不必以。 伍子逢殃兮，比干菹醢。 与前世而皆然兮，吾又何怨乎今之人！ 余将董道而不豫兮，固将重昏而终身！ 乱曰：鸾鸟凤皇，日以远兮。 燕雀乌鹊，巢堂坛兮。 露申辛夷，死林薄兮。 腥臊并御，芳不得薄兮。 阴阳易位，时不当兮。 怀信佗傺，忽乎吾将行兮！&nbsp;
