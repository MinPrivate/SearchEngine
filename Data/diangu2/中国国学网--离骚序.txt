http://www.confucianism.com.cn/html/all/1119577.html
中国国学网--
离骚序
班固
昔在孝武，博览古文，淮南王安叙《离骚传》，以国风好色而不淫，小雅怨悱而不乱，若《离骚》者，可谓兼之。蝉蜕浊秽之中，浮游尘埃之外，嚼然泥而不滓。推此志，虽与日月争光可也。斯论似过其真。又说五子以失家巷，谓五子胥也。及至羿、浇、少康、二姚、有?佚女，皆各以所识有所增损，然犹未得其正也。故博采经书、传记、本文，以为之解。
&nbsp;
且君子道穷，命矣。故潜龙不见是而无闷，《关雎》哀周道而不伤，蘧瑗持可怀之智，宁武保如愚之性，咸以全命避害，不受世患。故大雅曰：“既明且哲，以保其身。”斯为贵矣。
&nbsp;
今若屈原，露才扬己，竞乎危国群小之间，以离谗佟Ｈ回??淹酰??航贰⑻m、愁神苦思，强非其人，忿怼不容，沈江而死，亦贬?狂狷景行之士。多称昆仑冥婚宓妃虚无之语，皆非法度之政、经义所载。谓之兼诗风雅而与日月争光，过矣。
&nbsp;
然其文弘博丽雅，为辞赋宗，后世莫不斟酌其英华，则象其从容。自宋玉、唐勒、景差之徒，汉兴，枚乘、司马相如、刘向、扬雄，骋极文辞，好而悲之，自谓不能及也。虽非明智之器，可谓妙才者也。
&nbsp;
