http://www.confucianism.com.cn/html/all/664222.html
中国国学网--
于谦诗选
石灰吟
&nbsp;
千?万击出深山，烈火焚烧若等闲；
粉骨碎身全不惜，要留清白在人间。
&nbsp;
除夜太原寒甚
&nbsp;
寄语天涯客，轻寒底用愁；
春风来不远，只在屋东头。
&nbsp;
北风吹
&nbsp;
北风吹，
吹我庭前柏树枝。
树坚不怕风吹动，
节操棱棱还自持，
冰霜历尽心不移。
况复阳和景渐宜，
闲花野草尚葳蕤，
风吹柏树将何为？
北风吹，能几时！
&nbsp;
咏煤炭
&nbsp;
凿开混沌得乌金，蓄藏阳和意最深。
爝火燃回春浩浩，洪炉照破夜沉沉。
鼎彝元赖生成力，铁石犹存死后心。
但愿苍生俱饱暖，不辞辛苦出山林。
&nbsp;

荒村
&nbsp;
村落甚荒凉，年年苦旱蝗。
老翁佣纳债，稚子卖输粮。
壁破风生屋，梁颓月堕床。
那知牧民者，不肯报灾伤。
&nbsp;
岳忠武王祠
&nbsp;
匹马南来渡浙河，汴城宫阙远嵯峨。
中兴诸将谁降敌，负国奸臣主议和。
黄叶古祠寒雨积，清山荒冢白云多。
如何一别朱仙镇，不见将军奏凯歌。
&nbsp;
咏石灰
&nbsp;
千锤万击出深山，烈火焚烧若等闲．
粉身碎骨全不顾，要留清白在人间．
&nbsp;
