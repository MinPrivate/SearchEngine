http://www.confucianism.com.cn/html/all/661146.html
中国国学网--
孔雀东南飞
孔雀东南飞
序曰：汉末建安中，庐江府小吏焦仲卿妻刘氏，为仲卿母所遣，自誓不嫁。其家逼之，乃投水而死。仲卿闻之，亦自缢于庭树。时人伤之，为诗云尔。
孔雀东南飞 五里一徘徊
十三能织素 十四学裁衣
十五弹箜篌 十六诵诗书
十七为君妇 心中常苦悲
君既为府吏 守节情不移
贱妾留空房 相见常日稀
&nbsp;
&nbsp;鸡鸣入机织 夜夜不得息
三日断五疋 大人故嫌迟
非为织作迟 君家妇难为
妾不堪驱使 徒留无所施
便可白公姥 及时相遣归
&nbsp;&nbsp;
府吏得闻之 堂上启阿母
儿已薄禄相 幸复得此妇
结发同枕席 黄泉共为友
共事二三年 始而未为久
女行无偏斜 何意致不厚
阿母谓府吏 何乃太区区
此妇无礼节 举动自专由
吾意久怀忿 汝岂得自由
东家有贤女 自名秦罗敷
可怜体无比 阿母为汝求
便可速遣之 遣去慎莫留
府吏长跪告 伏惟启阿母
今若遣此妇 终老不复娶
阿母得闻之 槌床便大怒
小子无所畏 何敢助妇语
吾已失恩意 会不相从许
&nbsp;
府吏默无声 再拜还入户
举言谓新妇 哽咽不能语
我自不驱卿 逼迫有阿母
卿但暂还家 吾今且报府
不久当归还 还必相迎取
以此下心意 慎勿违我语
新妇谓府吏 勿复重纷纭
往昔初阳岁 谢家来贵门
奉事循公姥 进止敢自专
昼夜勤作息 伶俜萦苦辛
谓言无罪过 供养卒大恩
仍更被驱遣 何言复来还
妾有绣腰襦 葳蕤自生光
红罗复斗帐 四角垂香囊
箱帘六七十 绿碧青丝绳
物物各具异 种种在其中
人贱物亦鄙 不足迎后人
留待作遣施 于今无会因
时时为安慰 久久莫相忘
&nbsp;
鸡鸣外欲曙 新妇起严妆
著我绣夹裙 事事四五通
足下蹑丝履 头上玳瑁光
腰若流纨素 耳著明月当
指如削葱根 口如含珠丹
纤纤作细步 精妙世无双
&nbsp;&nbsp;
却与小姑别 泪落连珠子
新妇初来时 小姑始扶床
今日被驱遣 小姑如我长
勤心养公姥 好自相扶将
初七及下九 嬉戏莫相忘
&nbsp;&nbsp;
出门登车去 涕落百余行
府吏马在前 新妇车在后
隐隐何甸甸 俱会大通口
下马入车中 低头共耳语
誓不相隔卿 且暂还家去
吾今且赴府 不久当还归
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;誓天不相负
&nbsp;&nbsp;
新妇谓府吏 感君区区怀
君既若见录 不久望君来
君当作磐石 妾当作蒲苇
蒲苇韧如丝 磐石无转移
我有亲父兄 性行暴如雷
恐不任我意 逆以煎我怀
举手长劳劳 二情同依依
入门上家堂 进退无颜仪
阿母大拊掌 不图子自归
十三教汝织 十四能裁衣
十五弹箜篌 十六知礼仪
十七遣汝嫁 谓言无誓违
汝今何罪过 不迎而自归
兰芝怼阿母 儿实无罪过
阿母大悲摧 还家十余日
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;县令遣媒来
&nbsp;&nbsp;
府吏闻此变 因求假暂归
未至二三里 摧藏马悲哀
新妇识马声 蹑履相逢迎
怅然遥相望 知是故人来
举手拍马鞍 嗟叹使心伤
自君别我后 人事不可量
果不如先愿 又非君所详
我有亲父母 逼迫兼弟兄
以我应他人 君还何所望
府吏谓新妇 贺君得高迁
磐石方且厚 可以卒千年
蒲苇一时韧 便作旦夕间
卿当日胜贵 吾独向黄泉
新妇谓府吏 何意出此言
同是被逼迫 君尔妾亦然
黄泉下相见 勿违今日言
执手分道去 各各还家门
生人作死别 恨恨那可论
念与世间辞 千万不复全
&nbsp;
&nbsp;
&nbsp;
其日牛马嘶 新妇入青庐
奄奄黄昏后 寂寂人定初
我命绝今日 魂去尸长留
揽裙脱丝履 举身赴清池
&nbsp;
&nbsp;
府吏闻此事 心知长别离
徘徊庭树下 自挂东南枝
&nbsp;
&nbsp;
&nbsp;
两家求合葬 合葬华山傍
东西植松柏 左右种梧桐
枝枝相覆盖 叶叶相交通
中有双飞鸟 自名为鸳鸯
仰头相向鸣 夜夜达五更
行人驻足听 寡妇起彷徨
多谢后世人 戒之慎勿忘
&nbsp;
