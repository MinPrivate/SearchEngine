http://www.confucianism.com.cn/html/all/692425.html
中国国学网--
王世贞诗选
戚将军赠宝剑歌
&nbsp;
曾向沧流?怒鲸，酒阑分手赠书生。
芙蓉涩尽鱼鳞老，总为人间事转平。
&nbsp;
送妻弟魏生还里
&nbsp;
阿姊扶床泣，诸甥绕膝啼。
平安只两字，莫惜过江题。
&nbsp;
梦中得“百年那得更百年，今日还须爱今日。”
&nbsp;
化人宫中百事无，道书一卷酒一壶；
枝头黄乌听作曲，西山白云看作图。
朝爱朝暾上东岫，夕映夕阳映东牖；
任他故人不通谒，任他朝事不挂口。
偶然案头余酒杯，偶然蹑履山僧来；
自斟自醉当自去，礼岂设为我辈哉!
昨夜懵腾意超忽，寐时得语醒时述：
百年那得更百年，今日还须爱今日。
纵能拂衣归故山，农耕社稷亦不闲；
何如且会此中趣，别有生涯天地间。
