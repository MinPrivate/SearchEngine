http://www.confucianism.com.cn/html/all/567292.html
中国国学网--
瑞鹤仙
&nbsp;&nbsp;&nbsp;&nbsp;&nbsp; &nbsp;白朴&nbsp;&nbsp;&nbsp;&nbsp;&nbsp; [瑞鹤仙]&nbsp;&nbsp;&nbsp;&nbsp;&nbsp; 夕阳王谢宅。对草树荒寒，亭台欹侧。乌衣旧时客。渺双飞万里，水云宽窄。东风羽翅，也迷却、当时巷陌。向寻常百姓人家，孤负几回春色。&nbsp;&nbsp;&nbsp;&nbsp;&nbsp; 凄恻。人空不见。画栋栖香，绣帘窥额。云兜雾隔。锦书至付谁拆。刘郎只见惯，金陵兴废，赠得行人鬓白。又争如复到玄都，兔葵燕麦。
