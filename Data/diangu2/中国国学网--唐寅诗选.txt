http://www.confucianism.com.cn/html/all/664378.html
中国国学网--
唐寅诗选
把酒对月歌
&nbsp;
李白前时原有月，惟有李白诗能说。
李白如今已仙去，月在青天几圆缺？
今人犹歌李白诗，明月还如李白时。
我学李白对明月，白与明月安能知！
李白能诗复能酒，我今百杯复千首。
我愧虽无李白才，料应月不嫌我丑。
我也不登天子船，我也不上长安眠。
姑苏城外一茅屋，万树梅花月满天。
&nbsp;
和沈石田落花诗
&nbsp;
万紫千红莫谩夸，今朝粉蝶过邻家。
昭君偏遇毛延寿，炀帝难留张丽华。
深院青春空白锁，平原红日又西斜。
小桥流水闲村落，不见啼莺有吠蛙。
&nbsp;
言志
&nbsp;
不炼金丹不坐禅，不为商贾不耕田。
闲来写就青山卖，不使人间造孽钱。
&nbsp;
妒花
&nbsp;
昨夜海棠初着雨，
数点轻盈娇欲语。
佳人晓起出兰房，
折来对镜化红妆。
问郎花好奴颜好？
郎道不如花窈窕。
佳人闻语发娇嗔，
不信死花胜活人。
将花揉碎掷郎前：
请郎今日伴花眠！
&nbsp;
观鳌山
&nbsp;
禁卫森严夜寂寥。
灯山忽见翠召荛。
六鳌并驾神仙府。
双鹊连成帝子桥。
星振珠光铺锦绣。
月分金影乱琼瑶。
顾身已自登缑岭。
何必秦姬奏洞箫。
&nbsp;
黄花诗
&nbsp;
黄花无主为谁容？冷落疏篱曲径中。
尽把金钱买胭脂，一生颜色付西风。
&nbsp;
美人对月
&nbsp;
斜髻娇娥夜卧迟。
梨花风静鸟栖枝。
难将心事和人说。
说与青天明月知。
&nbsp;
桃花庵歌
&nbsp;
桃花坞里桃花庵，桃花庵下桃花仙；
桃花仙人种桃树，又摘桃花卖酒钱。
酒醒只在花前坐，酒醉换来花下眠；
半醒半醉日复日，花落花开年复年。
但愿老死花酒间，不愿鞠躬车马前；
车尘马足富者趣，酒盏花枝贫者缘。
若将富贵比贫贱，一在平地一在天；
若将贫贱比车马，他得驱驰我得闲。
别人笑我忒疯癫，我笑别人看不穿；
不见五陵豪杰墓，无花无酒锄做田。
&nbsp;
题碧藻轩
&nbsp;
画堂基构画船通。
碧水涟漪碧藻丛。
波弄日光翻上栋。
窗含烟景直浮空。
帘垂菡萏花开上。
鱼戏栏杆倒影中。
试倩诗人略评品。
不妨唤作水晶宫。
&nbsp;
我爱秋香
&nbsp;
我画蓝江水悠悠，
爱晚亭上枫叶愁。
秋月溶溶照佛寺，
香烟袅袅绕经楼。
