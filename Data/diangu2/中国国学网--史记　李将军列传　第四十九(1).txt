http://www.confucianism.com.cn/html/all/2968108.html
中国国学网--
史记　李将军列传　第四十九(1)
李将军广者，陇西成纪人也。①其先曰李信，秦时为将，逐得燕太子丹者也。

　　故槐里，徙成纪。广家世世受射。②孝文帝十四年，匈奴大入萧关，而广以良家子

　　③从军击胡，用善骑射，杀首虏多，为汉中郎。广从弟李蔡亦为郎，皆为武骑常侍，④
　　秩八百石。尝从行，有所?陷折关及格猛兽，而文帝曰：“惜乎，子不遇时！如令子当
　　高帝时，万户侯岂足道哉！”

　　注①正义成纪，秦州县。

　　注②索隐案：小颜云“世受射法”。

　　注③索隐案：如淳云“非医、巫、商贾、百工也”。

　　注④索隐案：谓为郎而补武骑常侍。


　　&nbsp;及孝景初立，广为陇西都尉，徙为骑郎将。①吴楚军时，广为骁骑都尉，从太尉亚
　　夫击吴楚军，取旗，显功名昌邑下。以梁王授广将军印，还，赏不行。②徙为上谷太守，
　　匈奴日以合战。典属国公孙昆邪③为上泣曰：“李广才气，天下无双，自负其能，数与
　　虏敌战，恐亡之。”于是乃徙为上郡太守。后广转为边郡太守，徙上郡。尝为陇西?北
　　地??门?代郡?云中太守，皆以力战为名。

　　注①集解张晏曰：“为武骑郎将。”索隐小颜云：“为骑郎将谓主骑郎也。”

　　注②集解文颖曰：“广为汉将，私受梁印，故不以赏也。”

　　&nbsp;注③集解昆音魂。索隐案：典属国，官名。公孙，姓也；昆邪，名。服虔云“中国
　　人”。包恺云“昆音魂”也。


　　&nbsp;匈奴大入上郡，天子使中贵人从广①勒习兵击匈奴。中贵人将骑数十纵，②见匈奴
　　三人，与战。三人还射，③伤中贵人，杀其骑且尽。中贵人走广。广曰：“是必射雕者
　　也。”④广乃遂从百骑往驰三人。三人亡马步行，行数十里。

　　&nbsp;广令其骑张左右翼，而广身自射彼三人者，杀其二人，生得一人，果匈奴射雕者也。
　　已缚之上马，望匈奴有数千骑，见广，以为诱骑，皆惊，上山陈。广之百骑皆大恐，欲
　　驰还走。广曰：“吾去大军数十里，今如此以百骑走，匈奴追射我立尽。今我留，匈奴
　　必以我为大军*[之]*诱*(之)*，必不敢击我。”广令诸骑曰：“前！”前未到匈奴陈二
　　里所，止，令曰：“皆下马解鞍！”其骑曰：“虏多且近，即有急，柰何？”广曰：
　　“彼虏以我为走，今皆解鞍以示不走，用坚其意。”于是胡骑遂不敢击。有白马将⑤出
　　护其兵，李广上马与十余骑?射杀胡白马将，而复还至其骑中，解鞍，令士皆纵马卧。
　　是时会暮，胡兵终怪之，不敢击。夜半时，胡兵亦以为汉有伏军于旁欲夜取之，胡皆引
　　兵而去。平旦，李广乃归其大军。大军不知广所之，故弗从。

　　&nbsp;注①集解汉书音义曰：“内官之幸贵者。”索隐案：董巴舆服志云“黄门丞至密近，
　　使听察天下，谓之中贵人使者”。崔浩云“在中而贵幸，非德望，故名不见也”。

　　注②集解徐广曰：“放纵驰骋。”

　　注③正义射音石。还谓转也。

　　&nbsp;注④集解文颖曰：“雕，鸟也，故使善射者射也。”索隐案：服虔云“雕，鹗也。”
　　说文云“似鹫，黑色，多子”。一名鹫，以其毛作矢羽。韦昭云“鹗，一名?也”。

　　注⑤正义其将乘白马，而出监护也。


　　&nbsp;居久之，孝景崩，武帝立，左右以为广名将也，于是广以上郡太守为未央?尉，而
　　程不识亦为长乐?尉。程不识故与李广俱以边太守将军屯。及出击胡，而广行无部伍行
　　陈，①就善水草屯，舍止，人人自便，②不击刀斗以自?，③莫府④省约文书籍事，然
　　亦远斥候，⑤未尝遇害。程不识正部曲行伍营陈，击刀斗，士吏治军簿至明，军不得休
　　息，然亦未尝遇害。不识曰：“李广军极简易，然虏卒犯之，无以禁也；而其士卒亦佚
　　乐，咸乐为之死。我军虽烦扰，然虏亦不得犯我。”是时汉边郡李广?程不识皆为名将，
　　然匈奴畏李广之略，士卒亦多乐从李广而苦程不识。程不识孝景时以数直谏为太中大夫。
　　为人廉，谨于文法。

　　&nbsp;注①索隐案：百官志云“将军领军皆有部曲。大将军营五部，部校尉一人，部下有
　　曲，曲有军候一人”也。

　　注②索隐音去声。

　　注③集解孟康曰：“以铜作?器，受一斗，昼炊饭食，夜击持行，名曰刀斗。”

　　&nbsp;索隐刀音貂。案：荀悦云“刀斗，小铃，如宫中传夜铃也”。苏林云“形如?，以
　　铜作之，无缘，受一斗，故云刀斗”。?即铃也。埤仓云“?，温器，有柄斗，似铫无
　　缘。音焦”。

　　&nbsp;注④索隐案：大颜云“凡将军谓之莫府者，盖兵行舍于帷帐，故称*(莫)*[幕]府。
　　古字通用，遂作‘莫’耳”。小尔雅训莫为大，非也。

　　注⑤索隐案：许慎注淮南子云“斥，度也。候，视也，望也”。


　　后汉以马邑城诱单于，使大军伏马邑旁谷，而广为骁骑将军，领属护军将军。
