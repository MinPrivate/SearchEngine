http://www.confucianism.com.cn/html/all/546991.html
中国国学网--
渡江云
&nbsp;&nbsp;&nbsp;&nbsp;&nbsp; 张炎　　<?xml:namespace prefix = o ns = "urn:schemas-microsoft-com:office:office" />
&nbsp;&nbsp;&nbsp; 渡江云 
山空天入海，倚楼望极，风急暮潮初。一帘鸠外雨，几处闲田，隔水动春锄。新烟禁柳，想如今、绿到西湖。犹记得、当年深隐，门掩两三株。 &nbsp;&nbsp; 愁余。荒洲古溆，断梗疏萍，更漂流何处。空自觉、围羞带减，影怯灯孤。常疑即见桃花面，甚近来、翻笑无书。书纵远，如何梦也都无。
