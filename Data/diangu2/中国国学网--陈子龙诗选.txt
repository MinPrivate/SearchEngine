http://www.confucianism.com.cn/html/all/692737.html
中国国学网--
陈子龙诗选
辽事杂诗（八首选D）
&nbsp;
卢龙雄塞倚天开，十载三逢敌骑来。
碛里角声摇日月，回中烽色动楼台。
陵园白露年年满，城郭青磷夜夜哀。
共道安危任樽俎，即今谁是出群才！
&nbsp;
渡易水
&nbsp;
并刀昨夜匣中鸣，燕赵悲歌最不平；
易水潺?云草碧，可怜无处送荆卿！
&nbsp;
秋日杂感（十首选一）
&nbsp;
行吟坐啸独悲秋，海雾江云引暮愁。
不信有天常似醉，最怜无地可埋忧。
荒荒葵井多新鬼，寂寂瓜田识故侯。
见说五湖供饮马，沧浪何处着渔舟。
