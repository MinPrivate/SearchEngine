http://www.confucianism.com.cn/html/all/452028.html
中国国学网--
诗经
&nbsp; 
周颂 <?xml:namespace prefix = o ns = "urn:schemas-microsoft-com:office:office" />
●周颂?清庙之什 ○清庙 于穆清庙，肃雍显相。济济多士，秉文之德。
对越在天，骏奔走在庙。不显不承，无射于人斯。 ○维天之命 维天之命，于穆不已。于乎不显，文王之德之纯。假以溢我，我其收之。骏惠我文王，曾孙笃之。 ○维清 维清缉熙，文王之典。肇?，迄用有成，维周之祯。 ○烈文 烈文辟公，锡兹祉福。惠我无疆，子孙保之。无封靡于尔邦，维王其崇之。 念兹戎功，继序其皇之。无竞维人，四方其训之。不显维德，百辟其刑之。於乎，前王不忘！ ○天作 天作高山，大王荒之。彼作矣，文王康之。彼徂矣，岐有夷之行。子孙保之。 ○昊天有成命 昊天有成命，二后受之。成王不敢康，夙夜基命宥密。於缉熙！单厥心，肆其靖之。 ○我将 我将我享，维羊维牛，维天其右之。仪式刑文王之典，日靖四方。伊嘏文王，既右飨之。我其夙夜，畏天之威，于时保之。 ○时迈 时迈其邦，昊天其子之，实右序有周。薄言震之，莫不震叠。怀柔百神，及河乔岳，允王维后。 明昭有周，式序在位。载戢干戈，载橐弓矢。我求懿德，肆于时夏，允王保之。 ○执竞 执竞武王，无竞维烈。不显成康，上帝是皇。自彼成康，奄有四方，斤斤其明。
钟鼓??，磬莞将将，降福穰穰。降福简简，威仪反反。既醉既饱，福禄来反。 ○思文 思文后稷，克配彼天。立我?民，莫菲尔极。贻我来牟，帝命率育，无此疆尔界。陈常于时夏。 ●周颂?臣工之什 ○臣工 嗟嗟臣工，敬尔在公。王厘尔成，来咨来茹。嗟嗟保介，维莫之春，亦又何求？如何新畲？于皇来牟，将受厥明。明昭上帝，迄用康年。命我众人：?乃钱?，奄观?艾。 ○噫嘻 噫嘻成王，既昭假尔。率时农夫，播厥百谷。骏发尔私，终三十里。亦服尔耕，十千维耦。 ○振鹭 振鹭于飞，于彼西雍。我客戾止，亦有斯容。在彼无恶，在此无?。庶几夙夜，以永终誉。 ○丰年 丰年多黍多?，亦有高廪，万亿及秭。为酒为醴，?畀祖妣。以洽百礼，降福孔皆。 ○有瞽 有瞽有瞽，在周之庭。设业设?，崇牙树羽。应田县鼓，?磬?圉。既备 乃奏，箫管备举。?々厥声，肃雍和鸣，先祖是听。我客戾止，永观厥成。 ○潜 猗与漆沮，潜有多鱼。有?有鲔，鲦??鲤。以享以祀，以介景福。 ○? 有来??，至止肃肃。相维辟公，天子穆穆。于荐广牡，相予肆祀。假哉皇考！绥予孝子。宣哲维人，文武维后。燕及皇天，克昌厥后。绥我眉寿，介以繁祉，既右烈考，亦右文母。 ○载见 载见辟王，曰求厥章。龙?阳阳，和铃央央。?革有?，休有烈光。率见昭考，以孝以享。以介眉寿，永言保之，思皇多祜。烈文辟公，绥以多福，俾缉熙于纯嘏。 ○有客 有客有客，亦白其马。有萋有且，敦琢其旅。有客宿宿，有客信信。言授之絷，以絷其马。薄言追之，左右绥之。既有淫威，降福孔夷。 ○武 于皇武王！无竞维烈。允文文王，克开厥后。嗣武受之，胜殷遏刘，耆定尔功。 ●周颂?闵予小子之什 ○闵予小子 闵予小子，遭家不造，??在疚。于乎皇考，永世克孝。念兹皇祖，陟降庭止。维予小子，夙夜敬止。于乎皇王，继序思不忘。 ○访落 访予落止，率时昭考。于乎悠哉，朕未有艾。将予就之，继犹判涣。维予小子，未堪家多难。绍庭上下，陟降厥家。休矣皇考，以保明其身。 ○敬之 敬之敬之，天维显思，命不易哉。无曰高高在上，陟降厥士，日监在兹。维予小子，不聪敬止。日就月将，学有缉熙于光明。佛时仔肩，示我显德行。 ○小毖 予其惩，而毖后患。莫予{艹?}蜂，自求辛螫。肇允彼桃虫，拚飞维鸟。未堪家多难，予又集于蓼。 ○载芟 载芟载柞，其耕泽泽。千耦其耘，徂隰徂畛。侯主侯伯，侯亚侯旅，侯?侯以。有?其?，思媚其妇，有依其士。有略其耜，?载南亩，播厥百谷。实函斯活，驿驿其达。有厌其杰，厌厌其苗，绵绵其?。载获济济，有实其积，万亿及秭。为酒为醴，?畀祖妣，不洽百礼。有?其香。邦家之光。有椒其馨，胡考之宁。匪且有且，匪今斯今，振古如兹。 ○良耜 ??良耜，?载南亩。播厥百谷，实函斯活。或来瞻女，载筐及莒，其?伊黍。其笠伊纠，其?斯赵，以薅荼蓼。荼蓼朽止，黍稷茂止。获之?々，积之栗栗。其崇如墉，其比如栉。以开百室，百室盈止，妇子宁止。杀时?牡，有?其角。以似以续，续古之人。 ○丝衣 丝衣其?，载弁俅俅。自堂徂基，自羊徂牛，鼐鼎及?，兕觥其?。旨酒思柔。不吴不敖，胡考之休。 ○酌 于铄王师，遵养时晦。时纯熙矣，是用大介。我龙受之，?々王之造。载用有嗣，实维尔公允师。 ○桓 绥万邦，屡丰年。天命匪解，桓桓武王。保有厥士，于以四方，克定厥家。于昭于天，皇以间之。 ○赉 文王既勤止，我应受之。敷时绎思，我徂维求定。时周之命，于绎思。 ○般 于皇时周！陟其高山，?山乔岳，允犹翕河。敷天之下，裒时之对。时周之命。 ●鲁颂??之什 ○? ??牡马，在?之野。薄言?者，有?有皇，有骊有黄，以车彭彭。思无疆思，马斯臧。 ??牡马，在?之野。薄言?者，有骓有?，有?有骐，以车?々。思无期思，马斯才。 ??牡马，在?之野。溥言?者，有?有骆，有骝有雒，以车绎绎。思无?思，马斯作。 ??牡马，在?之野。薄言?者，有?有?，有?有鱼，以车祛祛。思无邪思，马斯徂。 ○有? 有?有?，?彼乘黄。夙夜在公，在公明明。振振鹭，鹭于下。鼓咽咽，醉言舞。于胥乐兮！ 有?有?，?彼乘牡。夙夜在公，在公饮酒。振振鹭，鹭于飞。鼓咽咽，醉言归。于胥乐兮！ 有?有?，?彼乘?。夙夜在公，在公载燕。自今以始，岁其有。君子有?，诒孙子。于胥乐兮！ ○泮水 思乐泮水，薄采其芹。鲁侯戾止，言观其?。其??々，鸾声哕哕。无小无大，从公于迈。 思乐泮水，薄采其藻。鲁侯戾止，其马?々。其马?々，其音昭昭。载色载笑，匪怒伊教。 思乐泮水，薄采其茆。鲁侯戾止，在泮饮酒。既饮旨酒，永锡难老。顺彼长道，屈此群丑。 穆穆鲁侯，敬明其德。敬慎威仪，维民之则。允文允武，昭假烈祖。靡有不孝，自求伊祜。 明明鲁侯，克明其德。既作泮宫，淮夷攸服。矫矫虎臣，在泮献馘。淑问如皋陶，在泮献囚。 济济多士，克广德心。桓桓于征，狄彼东南。??皇皇，不吴不扬。不告于?，在泮献功。 角弓其?。束矢其搜。戎车孔博。徒御无?。既克淮夷，孔淑不逆。式固尔犹，淮夷卒获。 翩彼飞?，集于泮林。食我桑&lt;黑甚&gt;，怀我好音。憬彼淮夷，来献其琛。元龟象齿，大赂南金。 ○?宫 ?宫有?，实实枚枚。赫赫姜?，其德不回。上帝是依，无灾无害。弥月不迟，是生后稷。降之百福。黍稷重?，?稚菽麦。奄有下国，俾民稼穑。有稷有黍，有稻有?。奄有下土，缵禹之绪。后稷之孙，实维大王。居岐之阳，实始剪商。至于文武，缵大王之绪，致天之届，于牧之野。无贰无虞，上帝临女。敦商之旅，克咸厥功。王曰叔父，建尔元子，俾侯于鲁。大启尔宇，为周室辅。 乃命鲁公，俾侯于东。锡之山川，土田附庸。周公之孙，庄公之子。龙?承祀。六辔耳耳。春秋匪解，享祀不忒。皇皇后帝！皇祖后稷！享以?牺，是飨是宜。降福既多，周公皇祖，亦其福女。 秋而载尝，夏而?衡，白牡?刚。牺尊将将，毛??羹。笾豆大房，万舞洋洋。孝孙有庆。俾尔炽而昌，俾尔寿而臧。保彼东方，鲁邦是尝。不亏不崩，不震不腾。三寿作朋，如冈如陵。 公车千乘，朱英绿?。二矛重弓。公徒三万，贝胄朱?。?徒增增，戎狄是膺，荆舒是惩，则莫我敢承！俾尔昌而炽，俾尔寿而富。黄发台背，寿胥与试。俾尔昌而大，俾尔耆而艾。万有千岁，眉寿无有害。 泰山岩岩，鲁邦所詹。奄有龟蒙，遂荒大东。至于海邦，淮夷来同。莫不率从，鲁侯之功。 保有凫绎，遂荒徐宅。至于海邦，淮夷蛮貊。及彼南夷，莫不率从。莫敢不诺，鲁侯是若。 天锡公纯嘏，眉寿保鲁。居常与许，复周公之宇。鲁侯燕喜，令妻寿母。宜大夫庶士，邦国是有。既多受祉，黄发儿齿。 徂?之松，新甫之柏。是断是度，是寻是尺。松桷有舄，路寝孔硕，新庙奕奕。奚斯所作，孔曼且硕，万民是若。 ●商颂 ○那 猗与那与！置我?鼓。奏鼓简简，?我烈祖。汤孙奏假，绥我思成。?鼓渊渊，??管声。既和且平，依我磬声。于赫汤孙！穆穆厥声。庸鼓有?，万舞有奕。我有嘉客，亦不夷怿。自古在昔，先民有作。温恭朝夕，执事有恪，顾予?尝，汤孙之将。 ○烈祖 嗟嗟烈祖！有秩斯祜。申锡无疆，及尔斯所。既载清酤，赉我思成。亦有和羹，既戒既平。?假无言，时靡有争。绥我眉寿，黄?无疆。约?错衡，八鸾??。以假以享，我受命溥将。 自天降康，丰年穰穰。来假来飨，降福无疆。顾予?尝，汤孙之将。 ○玄鸟 天命玄鸟，降而生商，宅殷土芒芒。古帝命武汤，正域彼四方。 方命厥后，奄有九有。商之先后，受命不殆，在武丁孙子。武丁孙子，武王靡不胜。 龙?十乘，大?是承。邦畿千里，维民所止，肇域彼四海。 四海来假，来假祁祁。景员维河。殷受命咸宜，百禄是何。 ○长发 浚哲维商，长发其祥。洪水芒芒，禹敷下土方。外大国是疆，幅陨既长。有?方将，帝立子生商。 玄王桓拨，受小国是达，受大国是达。率履不越，遂视既发。相士烈烈。海外有截。 帝命不违，至于汤齐。汤降不迟，圣敬日跻。昭假迟迟，上帝是祗，帝命式于九围。 受小球大球，为下国缀旒，何天之休。不竞不??，不刚不柔。敷政优优。百禄是遒。 受小共大共，为下国骏?。何天之龙，敷奏其勇。不震不动，不?不竦，百禄是总。 武王载旆，有虔秉钺。如火烈烈，则莫我敢曷。苞有三蘖，莫遂莫达。九有有截，韦顾既伐，昆吾夏桀。 昔在中叶，有震且业。允也天子，降予卿士。实维阿衡，实左右商王。 ○殷武 挞彼殷武，奋伐荆楚。深入其阻，裒荆之旅。有截其所，汤孙之绪。 维女荆楚，居国南乡。昔有成汤，自彼氐羌，莫敢不来享，莫敢不来王。曰商是常。 天命多辟，设都于禹之绩。岁事来辟，勿予祸适，稼穑匪解。 天命降监，下民有严。不僭不滥，不敢怠遑。命于下国，封建厥福。 商邑翼翼，四方之极。赫赫厥声，濯濯厥灵。寿考且宁，以保我后生。 陟彼景山，松伯丸丸。是断是迁，方斫是虔。松桷有?，旅楹有闲，寝成孔安。小雅
●小雅?鹿鸣之什 ○鹿鸣 呦呦鹿鸣，食野之苹。我有嘉宾，鼓瑟吹笙。吹笙鼓簧，承筐是将。人之好我，示我周行。 呦呦鹿鸣，食野之蒿。我有嘉宾，德音孔昭。视民不?，君子是则是效。我有旨酒，嘉宾式燕以敖。 呦呦鹿鸣，食野之芩。我有嘉宾，鼓瑟鼓琴。鼓瑟鼓琴，和乐且湛。我有旨酒，以燕乐嘉宾之心。 ○四牡 四牡??，周道倭迟。岂不怀归？王事靡?，我心伤悲。 四牡??，?々骆马。岂不怀归？王事靡?，不遑启处。 翩翩者?，载飞载下，集于苞栩。王事靡?，不遑将父。 翩翩者?，载飞载止，集于苞杞。王事靡?，不遑将母。 驾彼四骆，载骤??。岂不怀归？是用作歌，将母来谂。 ○皇皇者华 皇皇者华，于彼原隰。?々征夫，每怀靡及。 我马维驹，六辔如濡。载驰载驱，周爰咨诹。 我马维骐，六辔如丝。载驰载驱，周爰咨谋。 我马维骆，六辔沃若。载驰载驱，周爰咨度。 我马维?，六辔既均。载驰载驱，周爰咨询。 ○常棣 常棣之华，鄂不??。凡今之人，莫如兄弟。 死丧之威，兄弟孔怀。原隰裒矣，兄弟求矣。 脊令在原，兄弟急难。每有良朋，况也永叹。 兄弟阋于墙，外御其务。每有良朋，?也无戎。 丧乱既平，既安且宁。虽有兄弟，不如友生？ 傧尔笾豆，饮酒之饫。兄弟既具，和乐且孺。 妻子好合，如鼓瑟琴。兄弟既翕，和乐且湛。 宜尔室家，乐尔妻帑。是究是图，?其然乎？ ○伐木 伐木丁丁，鸟鸣嘤嘤。出自幽谷，迁于乔木。嘤其鸣矣，求其友声。相彼鸟矣，犹求友声。矧伊人矣，不求友生？神之听之，终和且平。 伐木许许，酾酒有菸！既有肥?，以速诸父。宁适不来，微我弗顾。 於粲洒扫，陈馈八簋。既有肥牡，以速诸舅。宁适不来，微我有咎。 伐木于阪，酾酒有衍。笾豆有践，兄弟无远。民之失德，乾?以愆。有酒 ?我，无酒酤我。坎坎鼓我，蹲蹲舞我。迨我暇矣，饮此?矣。 ○天保 天保定尔，亦孔之固。俾尔单厚，何福不除？俾尔多益，以莫不庶。 天保定尔，俾尔戬?。罄无不宜，受天百禄。降尔遐福，维日不足。 天保定尔，以莫不兴。如山如阜，如冈如陵，如川之方至，以莫不增。 吉蠲为?，是用孝享。?祠?尝，于公先王。君曰：卜尔，万寿无疆。 神之吊矣，诒尔多福。民之质矣，日用饮食。群黎百姓，遍为尔德。 如月之恒，如日之升。如南山之寿，不骞不崩。如松柏之茂，无不尔或承。 ○采薇 采薇采薇，薇亦作止。曰归曰归，岁亦莫止。靡室靡家，犭严狁之故。不遑启居，犭严狁之故。 采薇采薇，薇亦柔止。曰归曰归，心亦忧止。忧心烈烈，载饥载渴。我戍未定，靡使归聘。 采薇采薇，薇亦刚止。曰归曰归，岁亦阳止。王事靡?，不遑启处。忧心孔疚，我行不来！ 彼尔维何？维常之华。彼路斯何？君子之车。戎车既驾，四牡业业。岂敢定居？一月三捷。 驾彼四牡，四牡?々。君子所依，小人所腓。四牡翼翼，象弭鱼服。岂不日戒？犭严狁孔棘！ 昔我往矣，杨柳依依。今我来思，雨雪霏霏。行道迟迟，载渴载饥。我心伤悲，莫知我哀！ ○出车 我出我车，于彼牧矣。自天子所，谓我来矣。召彼仆夫，谓之载矣。王事多难，维其棘矣。 我出我车，于彼郊矣。设此?矣，建彼旄矣。彼??斯，胡不旆旆？忧心悄悄，仆夫况瘁。 王命南仲，往城于方。出车彭彭，??央央。天子命我，城彼朔方。赫赫南仲，犭严狁于襄。 昔我往矣，黍稷方华。今我来思，雨雪载途。王事多难，不遑启居。岂不怀归？畏此简书。 ?々草虫，??阜螽。未见君子，忧心忡忡。既见君子，我心则降。赫赫南仲，薄伐西戎。 春日迟迟，卉木萋萋。仓庚喈喈，采蘩祁祁。执讯获丑，薄言还归。赫赫南仲，犭严狁于夷。 ○?杜 有?之杜，有?其实。王事靡?，继嗣我日。日月阳止，女心伤止，征夫遑止。 有?之杜，其叶萋萋。王事靡?，我心伤悲。卉木萋止，女心悲止，征夫归止！ 陟彼北山，言采其杞。王事靡?，忧我父母。檀车?々，四牡?々，征夫不远！ 匪载匪来，忧心孔疚。斯逝不至，而多为恤。卜筮偕止，会言近止，征夫迩止！ ○鱼丽 鱼丽于?，?鲨。君子有酒，旨且多。 鱼丽于?，鲂鳢。君子有酒，多且旨。 鱼丽于?，?鲤。君子有酒，旨且有。物其多矣， 维其嘉矣！物其旨矣，维其偕矣！物其有矣，维其时矣！ ○南陔（今佚） ○白华（今佚） ○华黍（今佚） ●小雅?南有嘉鱼之什 ○南有嘉鱼 南有嘉鱼，?然罩罩。君子有酒，嘉宾式燕以乐。 南有嘉鱼，?然汕汕。君子有酒，嘉宾式燕以?。 南有?木，甘瓠累之。君子有酒，嘉宾式燕绥之。 翩翩者?，?然来思。君子有酒，嘉宾式燕又思。 ○南山有台 南山有台，北山有莱。乐只君子，邦家之基。乐只君子，万寿无期。 南山有桑，北山有杨。乐只君子，邦家之光。乐只君子，万寿无疆。 南山有杞，北山有李。乐只君子，民之父母。乐只君子，德音不已。 南山有栲，北山有?。乐只君子，遐不眉寿。乐只君子，德音是茂。 南山有枸，北山有?。乐只君子，遐不黄?。乐只君子，保艾尔后。 ○由庚（今佚） ○崇丘（今佚） ○由仪（今佚） ○蓼萧 蓼彼萧斯，零露?兮。既见君子，我心写兮。燕笑语兮，是以有誉处兮。 蓼彼萧斯，零露??。既见君子，为龙为光。其德不爽，寿考不忘。 蓼彼萧斯，零露泥泥。既见君子，孔燕岂弟。宜兄宜弟，令德寿岂。 蓼彼萧斯，零露浓浓。既见君子，?革忡忡。和鸾雍雍，万福攸同。 ○湛露 湛湛露斯，匪阳不?。厌厌夜饮，不醉无归。 湛湛露斯，在彼丰草。厌厌夜饮，在宗载考。 湛湛露斯，在彼杞棘。显允君子，莫不令德。 其桐其椅，其实离离。岂弟君子，莫不令仪。 ○彤弓 彤弓?召兮，受言藏之。我有嘉宾，中心贶之。钟鼓既设，一朝飨之。 彤弓?召兮，受言载之。我有嘉宾，中心喜之。钟鼓既设，一朝右之。 彤弓?召兮，受言?之。我有嘉宾，中心好之。钟鼓既设，一朝酬之。 ○菁菁者莪 菁菁者莪，在彼中阿。既见君子，乐且有仪。 菁菁者莪，在彼中?。既见君子，我心则喜。 菁菁者莪，在彼中陵。既见君子，锡我百朋。 泛泛杨舟，载沉载浮。既见君子，我心则休。 ○六月 六月栖栖，戎车既饬。四牡??，载是常服。犭严狁孔炽，我是用急。王于出征，以匡王国。 比物四骊，闲之维则。维此六月，既成我服。我服既成，于三十里。王于出征，以佐天子。 四牡修广，其大有?。薄伐犭严狁，以奏肤公。有严有翼，共武之服。共武之服，以定王国。 犭严狁匪茹，整居焦获。侵镐及方，至于泾阳。织文鸟章，白旆央央。元戎十乘，以先启行。 戎车既安，如轾如轩。四牡既佶，既佶且闲。薄伐犭严狁，至于大原。文武吉甫，万邦为宪。 吉甫燕喜，既多受祉。来归自镐，我行永久。饮御诸友，?鳖脍鲤。侯谁在矣？张仲孝友。 ○采芑 薄言采芑，于彼新田，呈此?亩。方叔?止，其车三千。师干之试，方叔率止。乘其四骐，四骐翼翼。路车有?，簟?鱼服，钩膺?革。 薄言采芑，于彼新田，于此中乡。方叔?止，其车三千。??央央，方叔率止。约?错衡，八鸾??。服其命服，朱芾斯皇，有?葱珩。 ?彼飞隼，其飞戾天，亦集爰止。方叔?止，其车三千。师干之试，方叔率止。钲人伐鼓，陈师鞠旅。显允方叔，伐鼓渊渊，振旅阗阗。 蠢尔蛮荆，大邦为仇。方叔元老，克壮其犹。方叔率止，执讯获丑。戎车?々，?々?々，如霆如雷。显允方叔，征伐犭严狁，蛮荆来威。 ○车攻 我车既攻，我马既同。四牡庞庞，驾言徂东。 田车既好，田牡孔阜。东有甫草，驾言行狩。 之子于苗，选徒嚣嚣。建?设旄，搏兽于敖。 驾彼四牡，四牡奕奕。赤芾金舄，会同有绎。 决拾既?，弓矢既调。射夫既同，助我举柴。 四黄既驾，两骖不猗。不失其驰，舍矢如破。 萧萧马鸣，悠悠旆旌。徒御不惊，大庖不盈。 之子于征，有闻无声。允矣君子，展也大成。 ○吉日 吉日维戊，既伯既祷。田车既好，四牡孔阜。升彼大阜，从其群丑。 吉日庚午，既差我马。兽之所同，?鹿?々。漆沮之从，天子之所。 瞻彼中原，其祁孔有。?々俟俟，或群或友。悉率左右，以燕天子。 既张我弓，既挟我矢。发彼小?，殪此大兕。以御宾客，且以酌醴。 ●小雅?鸿雁之什 ○鸿雁 鸿雁于飞，肃肃其羽。之子于征，劬劳于野。爰及矜人，哀此鳏寡。 鸿雁于飞，集于中泽。之子于垣，百堵皆作。虽则劬劳，其究安宅？ 鸿雁于飞，哀鸣嗷嗷。维此哲人，谓我劬劳。维彼愚人，谓我宣骄。 ○庭燎 夜如何其？夜未央，庭燎之光。君子至止，鸾声将将。 夜如何其？夜未艾，庭燎?々。君子至止，鸾声哕哕。 夜如何其？夜乡晨，庭燎有辉。君子至止，言观其?。 ○沔水 沔彼流水，朝宗于海。?彼飞隼，载飞载止。嗟我兄弟，邦人诸友。莫肯念乱，谁无父母？ 沔彼流水，其流汤汤。?彼飞隼，载飞载扬。念彼不迹，载起载行。心之忧矣，不可弭忘。 ?彼飞隼，率彼中陵。民之讹言，宁莫之惩？我友敬矣，谗言其兴。 ○鹤鸣 鹤鸣于九皋，声闻于野。鱼潜在渊，或在于渚。乐彼之园，爰有树檀，其下维?。他山之石，可以为错。 鹤鸣于九皋，声闻于天。鱼在于渚，或潜在渊。乐彼之园，爰有树檀，其下维谷。他山之石，可以攻玉。 ○祈父 祈父，予王之爪牙。胡转予于恤，靡所止居？ 祈父，予王之爪士。胡转予于恤，靡所?止？ 祈父，?不聪。胡转予于恤？有母之尸饔。 ○白驹 皎皎白驹，食我场苗。絷之维之，以永今朝。所谓伊人，于焉逍遥？ 皎皎白驹，食我场藿。絷之维之，以永今夕。所谓伊人，于焉嘉客？ 皎皎白驹，贲然来思。尔公尔侯，逸豫无期？慎尔优游，勉尔遁思。 皎皎白驹，在彼空谷。生刍一束，其人如玉。毋金玉尔音，而有遐心。 ○黄鸟 黄鸟黄鸟，无集于?，无啄我粟。此邦之人，不我肯?。言旋言归，复我邦族。 黄鸟黄鸟，无集于桑，无啄我粱。此邦之人，不可与明。言旋言归，复我诸兄。 黄鸟黄鸟，无集于栩，无啄我黍。此邦之人，不可与处。言旋言归，复我诸父。 ○我行其野 我行其野，蔽芾其樗。婚姻之故，言就尔居。尔不我畜，复我邦家。 我行其野，言采其?。婚姻之故，言就尔宿。尔不我畜，言归斯复。 我行其野，言采其?。不思旧姻，求尔新特。成不以富，亦祗以异。 ○斯干 秩秩斯干，幽幽南山。如竹苞矣，如松茂矣。兄及弟矣，式相好矣，无相犹矣。 似续妣祖，筑室百堵，西南其户。爰居爰处，爰笑爰语。 约之阁阁，?之橐橐。风雨攸除，鸟鼠攸去，君子攸芋。 如?斯翼，如矢斯棘，如鸟斯革，如?斯飞，君子攸跻。 殖殖其庭，有觉其楹。哙哙其正，哕哕其冥。君子攸宁。 下莞上簟，乃安斯寝。乃寝乃兴，乃占我梦。吉梦维何？维熊维罴，维虺维蛇。 大人占之：维熊维罴，男子之祥；维虺维蛇，女子之祥。 乃生男子，载寝之床。载衣之裳，载弄之璋。其泣?々，朱芾斯皇，室家君王。 乃生女子，载寝之地。载衣之裼，载弄之瓦。无非无仪，唯酒食是议，无父母诒罹。 ○无羊 谁谓尔无羊？三百维群。谁谓尔无牛？九十其?。尔羊来思，其角?々。尔牛来思，其耳湿湿。 或降于阿，或饮于池，或寝或讹。尔牧来思，何蓑何笠，或负其?。三十维物，尔牲则具。 尔牧来思，以薪以蒸，以雌以雄。尔羊来思，矜矜兢兢，不骞不崩。麾之以肱，毕来既升。 牧人乃梦，众维鱼矣，?维?矣，大人占之；众维鱼矣，实维丰年；?维?矣，室家溱溱。 ●小雅?节南山之什 ○节南山 节彼南山，维石岩岩。赫赫师尹，民具尔瞻。忧心如?，不敢戏谈。国既卒斩，何用不监！ 节彼南山，有实其猗。赫赫师尹，不平谓何。天方荐瘥，丧乱弘多。民言无嘉，惨莫惩嗟。 尹氏大师，维周之氐；秉国之钧，四方是维。天子是毗，俾民不迷。不吊昊天，不宜空我师。 弗躬弗亲，庶民弗信。弗问弗仕，勿罔君子。式夷式已，无小人殆。琐琐姻亚，则无?仕。 昊天不佣，降此鞠?。昊天不惠，降此大戾。君子如届，俾民心阕。君子如夷，恶怒是违。 不吊昊天，乱靡有定。式月斯生，俾民不宁。忧心如酲，谁秉国成？不自为政，卒劳百姓。 驾彼四牡，四牡项领。我瞻四方，蹙蹙靡所骋。 方茂尔恶，相尔矛矣。既夷既怿，如相酬矣。 昊天不平，我王不宁。不惩其心，覆怨其正。 家父作诵，以究王?。式讹尔心，以畜万邦。 ○正月 正月繁霜，我心忧伤。民之讹言，亦孔之将。念我独兮，忧心京京。哀我小心，?忧以痒。 父母生我，胡俾我?？不自我先，不自我后。好言自口，莠言自口。忧心愈愈，是以有侮。 忧心??，念我无禄。民之无辜，并其臣仆。哀我人斯，于何从禄？瞻乌爰止？于谁之屋？ 瞻彼中林，侯薪侯蒸。民今方殆，视天梦梦。既克有定，靡人弗胜。有皇上帝，伊谁云憎？ 谓山盖卑，为冈为陵。民之讹言，宁莫之惩。召彼故老，讯之占梦。具曰予圣，谁知乌之雌雄！ 谓天盖高，不敢不局。谓地盖厚，不敢不?。维号斯言，有伦有脊。哀今之人，胡为虺蜴？ 瞻彼阪田，有菀其特。天之杌我，如不我克。彼求我则，如不我得。执我仇仇，亦不我力。 心之忧矣，如或结之。今兹之正，胡然厉矣？燎之方扬，宁或灭之？赫赫宗周，褒姒灭之！ 终其永怀，又窘阴雨。其车既载，乃弃尔辅。载输尔载，将伯助予！ 无弃尔辅，员于尔辐。屡顾尔仆，不输尔载。终逾绝险，曾是不意。 鱼在于沼，亦匪克乐。潜虽伏矣，亦孔之?。忧心惨惨，念国之为虐！ 彼有旨酒，又有嘉肴。洽比其邻，婚姻孔云。念我独兮，忧心殷殷。 ?々彼有屋，蔌蔌方有谷。民今之无禄，天夭是?。哿矣富人，哀此?独。 ○十月之交 十月之交，朔月辛卯。日有食之，亦孔之丑。彼月而微，此日而微；今此下民，亦孔之哀。 日月告凶，不用其行。四国无政，不用其良。彼月而食，则维其常；此日而食，于何不臧。 烨烨震电，不宁不令。百川沸腾，山冢?崩。高岸为谷，深谷为陵。哀今之人，胡惨莫惩？ 皇父卿士，番维司徒，家伯维宰，仲允膳夫，?子内史，蹶维趣马，?禹维师氏。?妻煽方处。 抑此皇父，岂曰不时？胡为我作，不即我谋？彻我墙屋，田卒氵于莱。曰予不戕，礼则然矣。 皇父孔圣，作都于向。择三有事，?侯多藏。不?遗一老，俾守我王。择有车马，以居徂向。 黾勉从事，不敢告劳。无罪无辜，谗口嚣嚣。下民之孽，匪降自天。?沓背憎，职竞由人。 悠悠我里，亦孔之?。四方有羡，我独居忧。民莫不逸，我独不敢休。天命不彻，我不敢效我友自逸。 ○雨无正 浩浩昊天，不骏其德。降丧饥馑，斩伐四国。?天疾威，弗虑弗图。舍彼有罪，既伏其辜。若此无罪，沦胥以铺。 周宗既灭，靡所止戾。正大夫离居，莫知我?。三事大夫，莫肯夙夜。邦君诸侯，莫肯朝夕。庶曰式臧，覆出为恶。 如何昊天，辟言不信。如彼行迈，则靡所臻。凡百君子，各敬尔身。胡不相畏，不畏于天？ 戎成不退，饥成不遂。曾我{?曰}御，惨惨日瘁。凡百君子，莫肯用讯。听言则答，谮言则退。 哀哉不能言，匪舌是出，维躬是瘁。哿矣能言，巧言如流，俾躬处休！ 维曰予仕，孔棘且殆。云不何使，得罪于天子；亦云可使，怨及朋友。 谓尔迁于王都。曰予未有室家。鼠思泣血，无言不疾。昔尔出居，谁从作尔室？ ○小? ?天疾威，敷于下土。谋犹回?，何日斯沮？谋臧不从，不臧覆用。我视谋犹，亦孔之邛。 ?々?々，亦孔之哀。谋之其臧，则具是违。谋之不臧，则具是依。我视谋犹，伊于胡?。 我龟既厌，不我告犹。谋夫孔多，是用不集。发言盈庭，谁敢执其咎？如匪行迈谋，是用不得于道。 哀哉为犹，匪先民是程，匪大犹是经。维迩言是听，维迩言是争。如彼筑室于道谋，是用不溃于成。 国虽靡止，或圣或否。民虽靡?，或哲或谋，或肃或艾。如彼泉流，无沦胥以败。 不敢暴虎，不敢冯河。人知其一，莫知其他。战战兢兢，如临深渊，如履薄冰。 ○小宛 宛彼鸣鸠，翰飞戾天。我心忧伤，念昔先人。明发不寐，有怀二人。 人之齐圣，饮酒温克。彼昏不知，壹醉日富。各敬尔仪，天命不又。 中原有菽，庶民采之。螟蛉有子，蜾蠃负之。教诲尔子，式?似之。 题彼脊令，载飞载鸣。我日斯迈，而月斯征。夙兴夜寐，毋忝尔所生。 交交桑扈，率场啄粟。哀我填寡，宜岸宜狱。握粟出卜，自何能?？ 温温恭人，如集于木。惴惴小心，如临于谷。战战兢兢，如履薄冰。 ○小弁 弁彼?斯，归飞提提。民莫不?，我独于罹。何辜于天？我罪伊何？心之忧矣，云如之何？ ??周道，鞫为茂草。我心忧伤，?焉如捣。假寐永叹，维忧用老。心之忧矣，?如疾首。 维桑与梓，必恭敬止。靡瞻匪父，靡依匪母。不属于毛？不罹于里？天之生我，我辰安在？ 菀彼柳斯，鸣蜩??，有?者渊，萑苇淠淠。譬彼舟流，不知所届，心之忧矣，不遑假寐。 鹿斯之奔，维足伎伎。雉之朝?，尚求其雌。譬彼坏木，疾用无枝。心之忧矣，宁莫之知？ 相彼投兔，尚或先之。行有死人，尚或?之。君子秉心，维其忍之。心之忧矣，涕既陨之。 君子信谗，如或酬之。君子不惠，不舒究之。伐木掎矣，析薪?矣。舍彼有罪，予之佗矣。 莫高匪山，莫浚匪泉。君子无易由言，耳属于垣。无逝我梁，无发我笱。我躬不阅，遑恤我后。 ○巧言 悠悠昊天，曰父母且。无罪无辜，乱如此?。昊天已威，予慎无罪。昊天大?，予慎无辜。 乱之初生，僭始既涵。乱之又生，君子信谗。君子如怒，乱庶遄沮。君子如祉，乱庶遄已。 君子屡盟，乱是用长。君子信盗，乱是用暴。盗言孔甘，乱是用?。匪其止共，维王之邛。 奕奕寝庙，君子作之。秩秩大猷，圣人莫之。他人有心，予忖度之。跃跃?兔，遇犬获之。 荏染柔木，君子树之。往来行言，心焉数之。蛇蛇硕言，出自口矣。巧言如簧，颜之厚矣。 彼何人斯？居河之麋。无拳无勇，职为乱阶。既微且?，尔勇伊何？为犹将多，尔居徒几何？ ○何人斯 彼何人斯？其心孔艰。胡逝我梁，不入我门？伊谁云从？维暴之云。 二人从行，谁为此祸？胡逝我梁，不入唁我？始者不如今，云不我可 彼何人斯？胡逝我陈？我闻其声，不见其身。不愧于人？不畏于天？ 彼何人斯？其为飘风。胡不自北？胡不自南？胡逝我梁？?搅我心。 尔之安行，亦不遑舍。尔之亟行，遑脂尔车。壹者之来，云何其盱。 尔还而入，我心易也。还而不入，否难知也。壹者之来，俾我?也。 伯氏吹埙，仲氏吹篪。及尔如贯，谅不我郑出此三物，以诅尔斯。 为鬼为蜮，则不可得。有?面目，视人罔极。作此好歌，以极反侧。 ○巷伯 萋兮斐兮，成是贝锦。彼谮人者，亦已大甚！ 哆兮侈兮，成是南箕。彼谮人者，谁适与谋。 缉缉翩翩，谋欲谮人。慎尔言也，谓尔不信。 捷捷幡幡，谋欲谮言。岂不尔受？既其女迁。 骄人好好，劳人草草。苍天苍天，视彼骄人，矜此劳人。 彼谮人者，谁适与谋？取彼谮人，投畀豺虎。豺虎不食，投畀有北。有北不受，投畀有昊！ 杨园之道，猗于亩丘。寺人孟子，作为此诗。凡百君子，敬而听之。 ●小雅?谷风之什 ○谷风 习习谷风，维风及雨。将恐将惧，维予与女。将安将乐，女转弃予。 习习谷风，维风及颓。将恐将惧，置予于怀。将安将乐，弃予如遗。 习习谷风，维山崔嵬。无草不死，无木不萎。忘我大德，思我小怨。 ○蓼莪 蓼蓼者莪，匪莪伊蒿。哀哀父母，生我劬劳。 蓼蓼者莪，匪莪伊蔚。哀哀父母，生我劳瘁。 瓶之罄矣，维?之耻。鲜民之生，不如死之久矣。无父何怙？无母何恃？出则衔恤，入则靡至。 父兮生我，母兮鞠我。抚我畜我，长我育我，顾我复我，出入腹我。欲报之德。昊天罔极！ 南山烈烈，飘风发发。民莫不?，我独何害！南山律律，飘风弗弗。民莫不?，我独不卒！ ○大东 有?簋飧，有?棘匕。周道如砥，其直如矢。君子所履，小人所视。眷言顾之，潸焉出涕。 小东大东，杼柚其空。纠纠葛屦，可以履霜。佻佻公子，行彼周行。既往既来，使我心疚。 有冽?泉，无浸获薪。契契寤叹，哀我惮人。薪是获薪，尚可载也。哀我惮人，亦可息也。 东人之子，职劳不来。西人之子，粲粲衣服。舟人之子，熊罴是裘。私人之子，百僚是试。 或以其酒，不以其浆。?々佩?，不以其长。维天有汉，监亦有光。?彼织女，终日七襄。 虽则七襄，不成报章。?彼牵牛，不以服箱。东有启明，西有长庚。有?天毕，载施之行。 维南有箕，不可以簸扬。维北有斗，不可以挹酒浆。维南有箕，载翕其舌。维北有斗，西柄之揭。 ○四月 四月维夏，六月徂署。先祖匪人，胡宁忍予？ 秋日凄凄，百卉具腓。乱离瘼矣，爰其适归？ 冬日烈烈，飘风发发。民莫不?，我独何害？ 山有嘉卉，侯栗侯梅。废为残贼，莫知其尤！ 相彼泉水，载清载浊。我日构祸，曷云能?？ 滔滔江汉，南国之纪。尽瘁以仕，宁莫我有？ 匪鹑匪鸢，翰飞戾天。匪?匪鲔，潜逃于渊。 山有蕨薇，隰有杞?。君子作歌，维以告哀。 ○北山 陟彼北山，言采其杞。偕偕士子，朝夕从事。王事靡?，忧我父母。 溥天之下，莫非王土；率土之滨，莫非王臣。大夫不均，我从事独贤。 四牡彭彭，王事傍傍。嘉我未老，鲜我方将。旅力方刚，经营四方。 或燕燕居息，或尽瘁事国；或息偃在床，或不已于行。 或不知叫号，或惨惨劬劳；或栖迟偃仰，或王事鞅掌。 或湛乐饮酒，或惨惨畏咎；或出入风议，或靡事不为。 ○无将大车 无将大车，?自尘兮。无思百忧，?自?兮。 无将大车，维尘冥冥。无思百忧，不出于?。 无将大车，维尘雍兮。无思百忧，?自重兮。 ○小明 明明上天，照临下土。我征徂西，至于艽野。二月初吉，载离寒暑。心之忧矣，其毒大苦。念彼共人，涕零如雨。岂不怀归？畏此罪罟！ 昔我往矣，日月方除。曷云其还？岁聿云莫。念我独兮，我事孔庶。心之忧矣，惮我不暇。念彼共人，眷眷怀顾！岂不怀归？畏此谴怒。 昔我往矣，日月方奥。曷云其还？政事愈蹙。岁聿云莫，采萧获菽。心之忧矣，自诒伊戚。念彼共人，兴言出宿。岂不怀归？畏此反覆。 嗟尔君子，无恒安处。靖共尔位，正直是与。神之听之，式?以女。 嗟尔君子，无恒安息。靖共尔位，好是正直。神之听之，介尔景福。 ○鼓钟 鼓钟将将，淮水汤汤，忧心且伤。淑人君子，怀允不忘。 鼓钟喈喈，淮水?々，忧心且悲。淑人君子，其德不回。 鼓钟伐?，淮有三洲，忧心且妯。淑人君子，其德不犹。 鼓钟钦钦，鼓瑟鼓琴，笙磬同音。以雅以南，以龠不僭。 ○楚茨 楚楚者茨，言抽其棘，自昔何为？我{艹?}黍稷。我黍与与，我稷翼翼。我仓既盈，我庾维亿。以为酒食，以享以祀，以妥以侑，以介景福。 济济跄跄，?尔牛羊，以往?尝。或剥或亨，或肆或将。祝祭于?，祀事孔明。先祖是皇，神保是飨。孝孙有庆，报以介福，万寿无疆！ 执爨??，为俎孔硕，或燔或炙。君妇莫莫，为豆孔庶。为宾为客，献酬交错。礼仪卒度，笑语卒获。神保是格，报以介福，万寿攸酢！ 我孔?矣，式礼莫愆。工祝致告，徂赉孝孙。?芬孝祀，神嗜饮食。卜尔百福，如几如式。既齐既稷，既匡既敕。永锡尔极，时万时亿！ 礼仪既备，钟鼓既戒，孝孙徂位，工祝致告，神具醉止，皇尸载起。鼓钟送尸，神保聿归。诸宰君妇，废彻不迟。诸父兄弟，备言燕私。 乐具入奏，以绥后禄。尔肴既将，莫怨具庆。既醉既饱，小大稽首。神嗜饮食，使君寿考。孔惠孔时，维其尽之。子子孙孙，勿替引之！ ○信南山 信彼南山，维禹甸之。?々原隰，曾孙田之。我疆我理，南东其亩。 上天同云。雨雪??，益之以??。既优既渥，既沾既足。生我百谷。 疆埸翼翼，黍稷??。曾孙之穑，以为酒食。畀我尸宾，寿考万年。 中田有庐，疆埸有瓜。是剥是菹，献之皇祖。曾孙寿考，受天之祜。 祭以清酒，从以?牡，享于祖考。执其鸾刀，以启其毛，取其血?。 是?是享，??芬芬。祀事孔明，先祖是皇。报以介福。万寿无疆。 ●小雅?甫田之什 ○甫田 倬彼甫田，岁取十千。我取其陈，食我农人。自古有年。今适南亩，或耘或耔。黍稷??，攸介攸止，?我髦士。 以我齐明，与我牺羊，以社以方。我田既臧，农夫之庆。琴瑟击鼓，以御田祖。以祈甘雨，以介我稷黍，以?我士女。 曾孙来止，以其妇子。?彼南亩，田?至喜。攘其左右，尝其旨否。禾易长亩，终善且有。曾孙不怒，农夫克敏。 曾孙之稼，如茨如梁。曾孙之庾，如坻如京。乃求千斯仓，乃求万斯箱。黍稷稻粱，农夫之庆。报以介福，万寿无疆。 ○大田 大田多稼，既种既戒，既备乃事。以我覃耜，?载南亩。播厥百谷，既庭且硕，曾孙是若。 既方既皂，既坚既好，不稂不莠。去其螟?，及其蟊贼，无害我田稚。田祖有神，秉畀炎火。 有?萋萋，兴雨祈々。雨我公田，遂及我私。彼有不获稚，此有不敛?，彼有遗秉，此有滞穗，伊寡妇之利。 曾孙来止，以其妇子。?彼南亩，田?至喜。来方?祀，以其?黑，与其黍稷。以享以祀，以介景福。 ○瞻彼洛矣 瞻彼洛矣，维水泱泱。君子至止，福禄如茨。??有?，以作六师。 瞻彼洛矣，维水泱泱。君子至止，??有?。君子万年，保其家室。 瞻彼洛矣，维水泱泱。君子至止，福禄既同。君子万年，保其家邦。 ○裳裳者华 裳裳者华，其叶?兮。我觏之子，我心写兮。我心写兮，是以有誉处兮。 裳裳者华，芸其黄矣。我觏之子，维其有章矣。维其有章矣，是以有庆矣。 裳裳者华，或黄或白。我觏之子，乘其四骆。乘其四骆，六辔沃若。 左之左之，君子宜之。右之右之，君子有之。维其有之，是以似之。 ○桑扈 交交桑扈，有莺其羽。君子乐胥，受天之礻古。 交交桑扈，有莺其领。君子乐胥，万邦之屏。 之屏之翰，百辟为宪。不戢不难，受福不那。 兕觥其?，旨酒思柔。彼交匪敖，万福来求。 ○鸳鸯 鸳鸯于飞，毕之罗之。君子万年，福禄宜之。 鸳鸯在梁，戢其左翼。君子万年， 宜其遐福。乘马在厩，摧之秣之。君子万年，福禄艾之。 乘马在厩，秣之摧之。君子万年，福禄绥之。 ○?弁 有?者弁，实维伊何？尔酒既旨，尔肴既嘉。岂伊异人？兄弟匪他。茑与女萝，施于松柏。未见君子，忧心奕奕；既见君子，庶几说怿。 有?者弁，实维何期？尔酒既旨，尔肴既时。岂伊异人？兄弟具来。茑与女萝，施于松上。未见君子，忧心?々；既见君子，庶几有臧。 有?者弁，实维在首。尔酒既旨，尔肴既阜。岂伊异人？兄弟甥舅。如彼雨雪，先集维霰。死丧无日，无几相见。乐酒今夕，君子维宴。 ○车 间关车之兮，思娈季女逝兮。匪饥匪渴，德音来括。虽无好友？式燕且喜。 依彼平林，有集维?。辰彼硕女，令德来教。式燕且誉，好尔无射。 虽无旨酒？式饮庶几。虽无嘉肴？式食庶几。虽无德与女？式歌且舞？ 陟彼高冈，析其柞薪。析其柞薪，其叶?兮。鲜我觏尔，我心写兮。 高山仰止，景行行止。四牡??，六辔如琴。觏尔新婚，以慰我心。 ○青蝇 营营青蝇，止于樊。岂弟君子，无信谗言。 营营青蝇，止于棘。谗人罔极，交乱四国。 营营青蝇，止于榛。谗人罔极，构我二人。 ○宾之初筵 宾之初筵，左右秩秩。笾豆有楚，?核维旅。酒既和旨，饮酒孔偕。钟鼓既设，举酬逸逸。大侯既抗，弓矢斯张。射夫既同，献尔发功。发彼有的，以祈尔爵。 ?舞笙鼓，乐既和奏。??烈祖，以洽百礼。百礼既至，有壬有林。锡尔纯嘏，子孙其湛。其湛曰乐，各奏尔能。宾载手仇，室人入又。酌彼康爵，以奏尔时。 宾之初筵，温温其恭。其未醉止，威仪反反。曰既醉止，威仪幡幡。舍其坐迁，屡舞仙仙。其未醉止，威仪抑抑。曰既醉止，威仪抑抑。是曰既醉，不知其秩。 宾既醉止，载号载呶。乱我笾豆，屡舞?々。是曰既醉，不知其邮。侧弁之俄，屡舞??。既醉而出，并受其福。醉而不出，是谓伐德。饮酒孔嘉，维其令仪。 凡此饮酒，或醉或否。既立之监，或佐之史。彼醉不臧，不醉反耻。式勿从谓，无俾大怠。匪言勿言，匪由勿语。由醉之言，俾出童?。三爵不识，矧敢多又。 小雅?鱼藻之什 ○鱼藻 鱼在在藻，有颁其首。王在在镐，岂乐饮酒。 鱼在在藻，有莘其尾。王在在镐，饮酒乐岂。 鱼在在藻，依于其蒲。王在在镐，有那其居。 ○采菽 采菽采菽，筐之莒之。君子来朝，何锡予之？虽无予之？路车乘马。又何予之？玄衮及黼。 ?沸槛泉，言采其芹。君子来朝，言观其?。其?淠淠，鸾声??。载骖载驷，君子所届。 赤芾在股，邪幅在下。彼交匪纾，天子所予。乐只君子，天子命之。乐只君子，福禄申之。 维柞之枝，其叶蓬蓬。乐只君子，殿天子之邦。乐只君子，万福攸同。平平左右，亦是率从。 ??杨舟，绋?维之。乐只君子，天子葵之。乐只君子，福禄?之。优哉游哉，亦是戾矣。 ○角弓 ??角弓，翩其反矣。兄弟婚姻，无胥远矣。 尔之远矣，民胥然矣。尔之教矣，民胥效矣。 此令兄弟，绰绰有裕。不令兄弟，交相为愈。 民之无良，相怨一方。受爵不让，至于已斯亡。 老马反为驹，不顾其后。如食宜?，如酌孔取。 毋教猱升木，如涂涂附。君子有徽猷，小人与属。 雨雪?々，见?曰消。莫肯下遗，式居娄骄。 雨雪浮浮，见?曰流。如蛮如髦，我是用忧。 ○菀柳 有菀者柳，不尚息焉。上帝甚蹈，无自?焉。俾予靖之，后予极焉。 有菀者柳，不尚?焉。上帝甚蹈，无自瘵焉。俾予靖之，后予迈焉。 有鸟高飞，亦傅于天。彼人之心，于何其臻。曷予靖之，居以凶矜。 ○都人士 彼都人士，狐裘黄黄。其容不改，出言有章。行归于周，万民所望。 彼都人士，台笠缁撮。彼君子女，绸直如发。我不见兮，我心不说。 彼都人士，充耳?实。彼君子女，谓之尹吉。我不见兮，我心苑结。 彼都人士，垂带而厉。彼君子女，卷发如虿。我不见兮，言从之迈。 匪伊垂之，带则有余。匪伊卷之，发则有?。我不见兮，云何盱矣。 ○采绿 终朝采绿，不盈一?。予发曲局，薄言归沐。 终朝采蓝，不盈一?。五日为期，六日不詹。 之子于狩，言&lt;韦长&gt;其弓。之子于钓，言纶之绳。 其钓维何？维鲂及?。维鲂及?，薄言观者。 ○黍苗 ??黍苗，阴雨膏之。悠悠南行，召伯劳之。 我任我辇，我车我牛。我行既集，盖云归哉。 我徒我御，我师我旅。我行既集，盖云归处。 肃肃谢功，召伯营之。烈烈征师，召伯成之。 原隰既平，泉流既清。召伯有成，王心则宁。 ○隰桑 隰桑有阿，其叶有难。既见君子，其乐如何。 隰桑有阿，其叶有沃。既见君子，云何不乐。 隰桑有阿，其叶有幽。既见君子，德音孔胶。 心乎爱矣，遐不谓矣？中心藏之，何日忘之！ ○白华 白华菅兮，白茅束兮。之子之远，俾我独兮。 英英白云，露彼菅茅。天步艰难，之子不犹。 ?池北流，浸彼稻田。啸歌伤怀，念彼硕人。 樵彼桑薪，?烘于?。维彼硕人，实劳我心。 鼓钟于宫，声闻于外。念子?々，视我迈迈。 有?在梁，有鹤在林。维彼硕人，实劳我心。 鸳鸯在梁，戢其左翼。之子无良，二三其德。 有扁斯石，履之卑兮。之子之远，俾我?兮。 ○绵蛮 绵蛮黄鸟，止于丘阿。道之云远，我劳如何。饮之食之，教之诲之。命彼后车，谓之载之。 绵蛮黄鸟，止于丘隅。岂敢惮行，畏不能趋。饮之食之。教之诲之。命彼后车，谓之载之。 绵蛮黄鸟，止于丘侧。岂敢惮行，畏不能极。饮之食之，教之诲之。命彼后车，谓之载之。 ○瓠叶 幡幡瓠叶，采之亨之。君子有酒，酌言尝之。 有兔斯首，炮之燔之。君子有酒，酌言献之。 有兔斯首，燔之炙之。君子有酒，酌言酢之。 有兔斯首，燔之炮之。君子有酒，酌言酬之。 ○渐渐之石 渐渐之石，维其高矣。山川悠远，维其劳矣。武人东征，不遑朝矣。 渐渐之石，维其卒矣。山川悠远，曷其没矣？武人东征，不遑出矣。 有豕白?，?涉波矣。月离于毕，俾滂沱矣。武人东征，不皇他矣。 ○苕之华 苕之华，芸其黄矣。心之忧矣，维其伤矣！ 苕之华，其叶青青。知我如此，不如无生！ ?羊坟首，三星在?。人可以食，鲜可以饱！ ○何草不黄 何草不黄？何日不行？何人不将？经营四方。 何草不玄？何人不矜？哀我征夫，独为匪民。 匪兕匪虎，率彼旷野。哀我征夫，朝夕不暇。 有?者狐，率彼幽草。有栈之车，行彼周道。 ●大雅?文王之什 ○文王 文王在上，于昭于天。周虽旧邦，其命维新。有周不显，帝命不时。文王陟降，在帝左右。 ??文王，令闻不已。陈锡哉周，侯文王孙子。文王孙子，本支百世，凡周之士，不显亦世。 世之不显，厥犹翼翼。思皇多士，生此王国。王国克生，维周之桢；济济多士，文王以宁。 穆穆文王，于缉熙敬止。假哉天命。有商孙子。商之孙子，其丽不亿。上帝既命，侯于周服。 侯服于周，天命靡常。殷士肤敏。裸将于京。厥作裸将，常服黼?。王之荩臣。无念尔祖。 无念尔祖，聿修厥德。永言配命，自求多福。殷之未丧师，克配上帝。宜鉴于殷，骏命不易！ 命之不易，无遏尔躬。宣昭义问，有虞殷自天。上天之载，无声无臭。仪刑文王，万邦作孚。 ○大明 明明在下，赫赫在上。天难忱斯，不易维王。天位殷适，使不挟四方。 挚仲氏任，自彼殷商，来嫁于周，曰嫔于京。乃及王季，维德之行。 大任有身，生此文王。维此文王，小心翼翼。昭事上帝，聿怀多福。厥德不回，以受方国。 天监在下，有命既集。文王初载，天作之合。在洽之阳，在渭之?。 文王嘉止，大邦有子。大邦有子，?天之妹。文定厥祥，亲迎于渭。造舟为梁，不显其光。 有命自天，命此文王。于周于京，缵女维莘。长子维行，笃生武王。保右命尔，燮伐大商。 殷商之旅，其会如林。矢于牧野，维予侯兴。上帝临女，无贰尔心。 牧野洋洋，檀车煌煌，驷?彭彭。维师尚父，时维鹰扬。氵京彼武王，肆伐大商，会朝清明。 ○绵 绵绵瓜瓞。民之初生，自土沮漆。古公?父，陶复陶冗，未有家室。 古公?父，来朝走马。率西水浒，至于岐下。爰及姜女，聿来胥宇。 周原?々，堇荼如饴。爰始爰谋，爰契我龟，曰止曰时，筑室于兹。 乃慰乃止，乃左乃右，乃疆乃理，乃宣乃亩。自西徂东，周爰执事。 乃召司空，乃召司徒，俾立室家。其绳则直，缩版以载，作庙翼翼。 ?之?，度之薨薨，筑之登登，削屡冯冯。百堵皆兴，?鼓弗胜。 乃立皋门，皋门有伉。乃立应门，应门将将。乃立冢土，戎丑攸行。 肆不殄厥愠，亦不陨厥问。柞?拔矣，行道兑矣。混夷?矣，维其喙矣！ 虞芮质厥成，文王蹶厥生。予曰有疏附，予曰有先后。予曰有奔奏，予曰有御侮！ ○?朴 ???朴，薪之。济济辟王，左右趣之。 济济辟王，左右奉璋。奉璋峨峨，髦士攸宜。 淠彼泾舟，?徒楫之。周王于迈，六师及之。 倬彼云汉，为章于天。周王寿考，遐不作人？ 追琢其章，金玉其相。勉勉我王，纲纪四方。 ○旱麓 瞻彼旱麓，榛?济济。岂弟君子，干禄岂弟。 瑟彼玉瓒，黄流在中。岂弟君子，福禄攸降。 鸢飞戾天，鱼跃于渊。岂弟君子，遐不作人？ 清酒既载，?牡既备。以享以祀，以介景福。 瑟彼柞?，民所燎矣。岂弟君子，神所劳矣。 莫莫葛?，施于条枚。岂弟君子，求福不回。 ○思齐 思齐大任，文王之母，思媚周姜，京室之妇。大姒嗣徽音，则百斯男。 惠于宗公，神罔时怨，神罔时恫。刑于寡妻，至于兄弟，以御于家邦。 雍雍在宫，肃肃在庙。不显亦临，无射亦保。 肆戎疾不殄，烈假不瑕。不闻亦式，不谏亦入。肆成人有德，小子有造。古之人无?，誉髦斯士。 ○皇矣 皇矣上帝，临下有赫。监观四方，求民之莫。维此二国，其政不获。维彼四国，爰究爰度。上帝耆之，憎其式廓。乃眷西顾，此维与宅。 作之屏之，其?其翳。修之平之，其灌其?。启之辟之，其柽其椐。攘之剔之，其?其柘。帝迁明德，串夷载路。天立厥配，受命既固。 帝省其山，柞?斯拔，松柏斯兑。帝作邦作对，自大伯王季。维此王季，因心则友。则友其兄，则笃其庆，载锡之光。受禄无丧，奄有四方。 维此王季，帝度其心。貊其德音，其德克明。克明克类，克长克君。王此大邦，克顺克比。比于文王，其德靡悔。既受帝祉，施于孙子。 帝谓文王：无然畔援，无然歆羡，诞先登于岸。密人不恭，敢距大邦，侵阮徂共。王赫斯怒，爰整其旅，以按徂旅。以笃于周祜，以对于天下。 依其在京，侵自阮疆。陟我高冈，无矢我陵。我陵我阿，无饮我泉，我泉我池。度其鲜原，居岐之阳，在渭之将。万邦之方，下民之王。 帝谓文王：予怀明德，不大声以色，不长夏以革。不识不知，顺帝之则。帝谓文王：?尔仇方，同尔弟兄。以尔钩援，与尔临冲，以伐崇墉。 临冲闲闲，崇墉言言。执讯连连，攸馘安安。是类是?，是致是附，四方以无侮。临冲??，崇墉仡仡。是伐是肆，是绝是忽。四方以无拂。 ○灵台 经始灵台，经之营之。庶民攻之，不日成之。经始勿亟，庶民子来。 王在灵囿，?鹿攸伏。?鹿濯濯，白鸟?々。王在灵沼，于?鱼跃。 ?业维枞，贲鼓维镛。于论鼓钟，于乐辟雍。 于论鼓钟，于乐辟雍。鼍鼓逢逢。?瞍奏公。 ○下武 下武维周，世有哲王。三后在天，王配于京。 王配于京，世德作求。永言配命，成王之孚。 成王之孚，下土之式。永言孝思，孝思维则。 媚兹一人，应侯顺德。永言孝思，昭哉嗣服。 昭兹来许，绳其祖武。于万斯年，受天之祜。 受天之祜，四方来贺。于万斯年，不遐有佐。 ○文王有声 文王有声，?骏有声。?求厥宁，?观厥成。文王?哉！ 文王受命，有此武功。既伐于崇，作邑于丰。文王?哉！ 筑城伊?，作丰伊匹。匪棘其欲，?追来孝。王后?哉！ 王公伊濯，维丰之垣。四方攸同，王后维翰。王后?哉！ 丰水东注，维禹之绩。四方攸同，皇王维辟。皇王?哉！ 镐京辟雍，自西自东，自南自北，无思不服。皇王?哉！ 考卜维王，宅是镐京。维龟正之，武王成之。武王?哉！ 丰水有芑，武王岂不仕？诒厥孙谋，以燕翼子。武王?哉！ ●大雅?生民之什 ○生民 厥初生民，时维姜?。生民如何？克?克祀，以弗无子。履帝武敏歆，攸介攸止，载震载夙。载生载育，时维后稷。 诞弥厥月，先生如达。不拆不副，无?无害。以赫厥灵。上帝不宁，不康?祀，居然生子。 诞?之隘巷，牛羊腓字之。诞?之平林，会伐平林。诞?之寒冰，鸟覆翼之。 鸟乃去矣，后稷呱矣。实覃实讠于，厥声载路。诞实匍匐，克岐克嶷。以就口食。{艹?}之荏菽，荏菽旆旆。禾役??，麻麦??，瓜瓞唪唪。 诞后稷之穑，有相之道。?厥丰草，种之黄茂。实方实苞，实种实?。实发实秀，实坚实好。实颖实栗，即有邰家室。 诞降嘉种，维?维?，维?维芑。恒之??，是获是亩。恒之?芑，是任是负。以归肇祀。 诞我祀如何？或舂或揄，或簸或蹂。释之叟叟，?之浮浮。载谋载惟。取萧祭脂，取羝以?，载燔载烈，以兴嗣岁。 ?盛于豆，于豆于登。其香始升，上帝居歆。胡臭?时。后稷肇祀。庶无罪悔，以迄于今。 ○行苇 敦彼行苇，牛羊勿践履。方苞方体，维叶泥泥。戚戚兄弟，莫远具尔。或肆之筵，或授之几。 肆筵设席，授几有缉御。或献或酢，洗爵奠?。?醢以荐，或燔或炙。嘉肴脾?，或歌或?。 敦弓既坚，四??既均，舍矢既均，序宾以贤。敦弓既句，既挟四?。四?如树，序宾以不侮。 曾孙维主，酒醴维?，酌以大斗，以祈黄?。黄?台背，以引以翼。寿考维祺，以介景福。 ○既醉 既醉以酒，既饱以德。君子万年，介尔景福。 既醉以酒，尔肴既将。君子万年，介尔昭明。 昭明有融，高朗令终，令终有?。公尸嘉告。 其告维何？笾豆静嘉。朋友攸摄，摄以威仪。 威仪孔时，君子有孝子。孝子不匮，永锡尔类。 其类维何？室家之壶。君子万年，永锡祚胤。 其胤维何？天被尔禄。君子万年，景命有仆。 其仆维何？厘尔女士。厘尔女士，从以孙子。 ○凫? 凫?在泾，公尸在燕来宁。尔酒既清，尔肴既馨。公尸燕饮，福禄来成。 凫?在沙，公尸来燕来宜。尔酒既多，尔肴既嘉。公尸燕饮，福禄来为。 凫?在渚，公尸来燕来处。尔酒既?，尔肴伊脯。公尸燕饮，福禄来下。 凫?在氵众，公尸来燕来宗，既燕于宗，福禄攸降。公尸燕饮，福禄来崇。 凫?在?，公尸来止熏熏。旨酒欣欣，燔炙芬芬。公尸燕饮，无有后艰。 ○假乐 假乐君子，显显令德，宜民宜人。受禄于天，保右命之，自天申之。 千禄百福，子孙千亿。穆穆皇皇，宜君宜王。不愆不忘，率由旧章。 威仪抑抑，德音秩秩。无怨无恶，率由群匹。受福无疆，四方之纲。 之纲之纪，燕及朋友。百辟卿士，媚于天子。不解于位，民之攸?。 ○公刘 笃公刘，匪居匪康。乃埸乃疆，乃积乃仓；乃裹?粮，于橐于囊。思辑用光，弓矢斯张；干戈戚扬，爰方启行。 笃公刘，于胥斯原。既庶既繁，既顺乃宣，而无永叹。陟则在?，复降在原。何以舟之？维玉及瑶，??容刀。 笃公刘，逝彼百泉。瞻彼溥原，乃陟南冈。乃觏于京，京师之野。于时处处，于时庐旅，于时言言，于时语语。 笃公刘，于京斯依。跄跄济济，俾筵俾几。既登乃依，乃造其曹。执豕于牢，酌之用匏。食之饮之，君之宗之。 笃公刘，既溥既长。既景乃冈，相其阴阳，观其流泉。其军三单，度其隰原。彻田为粮，度其夕阳。豳居允荒。 笃公刘，于豳斯馆。涉渭为乱，取厉取锻，止基乃理。爰众爰有，夹其皇涧。溯其过涧。止旅乃密，芮鞫之即。 ○?酌 ?酌彼行潦，挹彼注兹，可以??。岂弟君子，民之父母。 ?酌彼行潦，挹彼注兹，可以濯?。岂弟君子，民之攸归。 ?酌彼行潦，挹彼注兹，可以濯溉。岂弟君子，民之攸{?}。 ○卷阿 有卷者阿，飘风自南。岂弟君子，来游来歌，以矢其音。 伴奂尔游矣，优游尔休矣。岂弟君子，俾尔弥尔性，似先公酋矣。 尔土宇?章，亦孔之厚矣。岂弟君子，俾尔弥尔性，百神尔主矣。 尔受命长矣，?禄尔康矣。岂弟君子，俾尔弥尔性，纯嘏尔常矣。 有冯有翼，有孝有德，以引以翼。岂弟君子，四方为则。 ????，如圭如璋，令闻令望。岂弟君子，四方为纲。 凤凰于飞，??其羽，亦集爰止。蔼蔼王多吉士，维君子使，媚于天子。 凤凰于飞，??其羽，亦傅于天。蔼蔼王多吉人，维君子命，媚于庶人。 凤凰鸣矣，于彼高冈。梧桐生矣，于彼朝阳。?々萋萋，雍雍喈喈。 君子之车，既庶且多。君子之马，既闲且驰。矢诗不多，维以遂歌。 ○民劳 民亦劳止，汔可小康。惠此中国，以绥四方。无纵诡随，以谨无良。式遏寇虐，?不畏明。柔远能迩，以定我王。 民亦劳止，汔可小休。惠此中国，以为民逑。无纵诡随，以谨??。式遏寇虐，无俾民忧。无弃尔劳，以为王休。 民亦劳止，汔可小息。惠此京师，以绥四国。无纵诡随，以谨罔极。式遏寇虐，无俾作慝。敬慎威仪，以近有德。 民亦劳止，汔可小?。惠此中国，俾民忧泄。无纵诡随，以谨丑厉。式遏寇虐，无俾正败。戎虽小子，而式弘大。 民亦劳止，汔可小安。惠此中国，国无有残。无纵诡随，以谨缱绻。式遏寇虐，无俾正反。王欲玉女，是用大谏。 ○板 上帝板板，下民卒瘅。出话不然，为犹不远。靡圣管管。不实于?。犹之未远，是用大谏。 天之方难，无然宪宪。天之方蹶，无然泄泄。辞之辑矣，民之洽矣。辞之怿矣，民之莫矣。 我虽异事，及尔同僚。我即尔谋，听我嚣嚣。我言维服，勿以为笑。先民有言，询于刍荛。 天之方虐，无然谑谑。老夫灌灌，小子?々。匪我言耄，尔用忧谑。多将?々，不可救药。 天之方?。无为夸毗。威仪卒迷，善人载尸。民之方殿屎，则莫我敢葵？丧乱蔑资，曾莫惠我师？ 天之牖民，如埙如篪，如璋如圭，如取如携。携无曰益，牖民孔易。民之多辟，无自立辟。 价人维藩，大师维垣，大邦维屏，大宗维翰，怀德维宁，宗子维城。无俾城坏，无独斯畏。 敬天之怒，无敢戏豫。敬天之渝，无敢驰驱。昊天曰明，及尔出王。昊天曰旦，及尔游衍。 &nbsp; &nbsp; ●大雅?荡之什 ○荡 荡荡上帝，下民之辟。疾威上帝，其命多辟。天生?民，其命匪谌。靡不有初，鲜克有终。 文王曰咨，咨汝殷商。曾是?御？曾是掊克？曾是在位？曾是在服？天降滔德，女兴是力。 文王曰咨，咨女殷商。而秉义类，?御多怼。流言以对。寇攘式内。侯作侯祝，靡届靡究。 文王曰咨，咨女殷商。女??于中国。敛怨以为德。不明尔德，时无背无侧。尔德不明，以无陪无卿。 文王曰咨，咨女殷商。天不湎尔以酒，不义从式。既衍尔止。靡明靡晦。式号式呼。俾昼作夜。 文王曰咨，咨女殷商。如蜩如螗，如沸如羹。小大近丧，人尚乎由行。内?于中国，覃及鬼方。 文王曰咨，咨女殷商。匪上帝不时，殷不用旧。虽无老成人，尚有典刑。曾是莫听，大命以倾。 文王曰咨，咨女殷商。人亦有言：颠沛之揭，枝叶未有害，本实先拨。殷鉴不远，在夏后之世。 ○抑 抑抑威仪，维德之隅。人亦有言：靡哲不愚，庶人之愚，亦职维疾。哲人之愚，亦维斯戾。 无竞维人，四方其训之。有觉德行，四国顺之。讠于谟定命，远犹辰告。敬慎威仪，维民之则。 其在于今，兴迷乱于政。颠覆厥德，荒湛于酒。女虽湛乐从，弗念厥绍。罔敷求先王，克共明刑。 肆皇天弗尚，如彼泉流，无沦胥以亡。夙兴夜寐，洒扫庭内，维民之章。修尔车马，弓矢戎兵，用戒戎作，用?蛮方。 质尔人民，谨尔侯度，用戒不虞。慎尔出话，敬尔威仪，无不柔嘉。白圭之玷，尚可磨也；斯言之玷，不可为也！ 无易由言，无曰苟矣，莫扪朕舌，言不可逝矣。无言不仇，无德不报。惠于朋友，庶民小子。子孙绳绳，万民靡不承。 视尔友君子，辑柔尔颜，不遐有愆。相在尔室，尚不愧于屋漏。无曰不显，莫予云觏。神之格思，不可度思，矧可射思！ 辟尔为德，俾臧俾嘉。淑慎尔止，不愆于仪。不僭不贼，鲜不为则。投我以桃，报之以李。彼童而角，实虹小子。 荏染柔木，言缗之丝。温温恭人，维德之基。其维哲人，告之话言，顺德之行。其维愚人，覆谓我僭。民各有心。 于乎小子，未知臧否。匪手携之，言示之事。匪面命之，言提其耳。借曰未知，亦既抱子。民之靡盈，谁夙知而莫成？ 昊天孔昭，我生靡乐。视尔梦梦，我心惨惨。诲尔谆谆，听我藐藐。匪用为教，覆用为虐。借曰未知，亦聿既耄。 于乎，小子，告尔旧止。听用我谋，庶无大悔。天方艰难，曰丧厥国。取譬不远，昊天不忒。回?其德，俾民大棘。 ○桑柔 菀彼桑柔，其下侯旬，捋采其刘，瘼此下民。不殄心忧，仓兄填兮。倬彼昊天，宁不我矜？ 四牡?々，??有翩。乱生不夷，靡国不泯。民靡有黎，具祸以烬。于乎有哀，国步斯频。 国步灭资，天不我将。靡所止疑，云徂何往？君子实维，秉心无竞。谁生厉阶，至今为梗？ 忧心殷殷，念我土宇。我生不辰，逢天?怒。自西徂东，靡所定处。多我觏?，孔棘我圉。 为谋为毖，乱况斯削。告尔忧恤，诲尔序爵。谁能执热，逝不以濯？其何能淑，载胥及溺。 如彼溯风，亦孔之?。民有肃心，{艹?}云不逮。好是稼穑，力民代食。稼穑维宝，代食维好？ 天降丧乱，灭我立王。降此蟊贼，稼穑卒痒。哀恫中国，具赘卒荒。靡有旅力，以念穹苍。 维此惠君，民人所瞻。秉心宣犹，考慎其相。维彼不顺，自独俾臧。自有肺肠，俾民卒狂。 瞻彼中林，??其鹿。朋友已谮，不胥以?。人亦有言：进退维谷。 维此圣人，瞻言百里。维彼愚人，覆狂以喜。匪言不能，胡斯畏忌？ 维此良人，弗求弗迪。维彼忍心，是顾是复。民之贪乱，宁为荼毒。 大风有隧，有空大谷。维此良人，作为式?。维彼不顺，征以中垢。 大风有隧，贪人败类。听言则对，诵言如醉。匪用其良，复俾我悖。 嗟尔朋友，予岂不知而作。如彼飞虫，时亦弋获。既之阴女，反予来赫。 民之罔极，职凉善背。为民不利，如云不克。民之回?，职竞用力。 民之未戾，职盗为寇。凉曰不可，覆背善詈。虽曰匪予，既作尔歌！ ○云汉 倬彼云汉，昭回于天。王曰：於乎！何辜今之人？天降丧乱，饥馑荐臻。靡 神不举，靡爱斯牲。圭壁既卒，宁莫我听？ 旱既大甚，蕴隆虫虫。不殄?祀，自郊徂宫。上下奠瘗，靡神不宗。后稷不 克，上帝不临。耗?下土，宁丁我梗 旱既大甚，则不可推。兢兢业业，如霆如雷。周余黎民，靡有孑遗。昊天上 帝，则不我遗。胡不相畏？先祖于摧。 旱既大甚，则不可沮。赫赫炎炎，云我无所。大命近止，靡瞻靡顾。群公先 正，则不我助。父母先祖，胡宁忍予？ 旱既大甚，涤涤山川。旱魃为虐，如?如焚。我心惮暑，忧心如熏。群公 先正，则不我闻。昊天上帝，宁俾我遁？ 旱既大甚，黾勉畏去。胡宁?我以旱？?不知其故。祈年孔夙，方社不 莫。昊天上帝，则不我虞。 敬恭明神，宜无悔怒。旱既大甚，散无友纪。鞫哉庶正，疚哉冢宰。趣马师 氏，膳夫左右。靡人不周。无不能止，瞻?昊天，云如何里！ 瞻?昊天，有?其星。大夫君子，昭假无赢。大命近止，无弃尔成。何求为 我。以戾庶正。瞻?昊天，曷惠其宁？ ○崧高 崧高维岳，骏极于天。维岳降神，生甫及申。维申及甫，维周之翰。四国于蕃。四方于宣。 ??申伯，王缵之事。于邑于谢，南国是式。王命召伯，定申伯之宅。登是南邦，世执其功。 王命申伯，式是南邦。因是谢人，以作尔庸。王命召伯，彻申伯土田。王命傅御，迁其私人。 申伯之功，召伯是营。有?其城，寝庙既成。既成藐藐，王锡申伯。四牡?々，钩膺濯濯。 王遣申伯，路车乘马。我图尔居，莫如南土。锡尔介圭，以作尔宝。往近王舅，南土是保。 申伯信迈，王饯于?。申伯还南，谢于诚归。王命召伯，彻申伯土疆。以峙其?，式遄其行。 申伯番番，既入于谢。徒御?々。周邦咸喜，戎有良翰。不显申伯，王之元舅，文武是宪。 申伯之德，柔惠且直。揉此万邦，闻于四国。吉甫作诵，其诗孔硕。其风肆好，以赠申伯。 ○?民 天生?民，有物有则。民之秉彝，好是懿德。天监有周，昭假于下。保兹天子，生仲山甫。 仲山甫之德，柔嘉维则。令仪令色。小心翼翼。古训是式。威仪是力。天子是若，明命使赋。 王命仲山甫，式是百辟，缵戎祖考，王躬是保。出纳王命，王之喉舌。赋政于外，四方爰发。 肃肃王命，仲山甫将之。邦国若否，仲山甫明之。既明且哲，以保其身。夙夜匪解，以事一人。 人亦有言，柔则茹之，刚则吐之。维仲山甫，柔亦不茹，刚亦不吐。不侮矜寡，不畏强御。 人亦有言，德?如毛，民鲜克举之。我仪图之，维仲山甫举之。爱莫助之。衮职有阙，维仲山甫补之。 仲山甫出祖。四牡业业。征夫捷捷，每怀靡及。四牡彭彭，八鸾锵锵。王命仲山甫，城彼东方。 四牡?々，八鸾喈喈。仲山甫徂齐，式遄其归。吉甫作诵，穆如清风。仲山甫永怀，以慰其心。 ○韩奕 奕奕梁山，维禹甸之，有倬其道。韩侯受命，王亲命之：缵戎祖考，无废朕命。夙夜匪解，虔共尔位，朕命不易。粲不庭方，以佐戎辟。 四牡奕奕，孔修且张。韩侯入觐，以其介圭，入觐于王。王锡韩侯，淑?绥章，簟?错衡，玄衮赤舄，钩膺镂锡，?郭?浅?，?革金厄。 韩侯出祖，出宿于屠。显父饯之，清酒百壶。其?维何？?鳖鲜鱼。其蔌维何？维笋及蒲。其赠维何？乘马路车。笾豆有且。侯氏燕胥。 韩侯取妻，汾王之甥，蹶父之子。韩侯迎止，于蹶之里。百两彭彭，八鸾锵锵，不显其光。诸娣从之，祁祁如云。韩侯顾之，烂其盈门。 蹶父孔武，靡国不到。为韩?相攸，莫如韩乐。孔乐韩土，川泽讠于々，鲂?甫甫，?鹿?々，有熊有罴，有猫有虎。庆既令居，韩?燕誉。 溥彼韩城，燕师所完。以先祖受命，因时百蛮。王锡韩侯，其追其貊。奄受北国，因以其伯。实墉实壑，实亩实藉。献其貔皮，赤豹黄罴。 ○江汉 江汉浮浮，武夫滔滔。匪安匪游，淮夷来求。既出我车，既设我?。匪安匪舒，淮夷来铺。 江汉汤汤，武夫?々。经营四方，告成于王。四方既平，王国庶定。时靡有争，王心载宁。 江汉之浒，王命召虎：式辟四方，彻我疆土。匪疚匪棘，王国来极。于疆于理，至于南海。 王命召虎：来旬来宣。文武受命，召公维翰。无曰予小子，召公是似。肇敏戎公，用锡尔祉。 厘尔圭瓒，?鬯一卣。告于文人，锡山土田。于周受命，自召祖命，虎拜稽首：天子万年！ 虎拜稽首，对扬王休。作召公考：天子万寿！明明天子，令闻不已，矢其文德，洽此四国。 ○常武 赫赫明明。王命卿士，南仲大祖，大师皇父。整我六师，以修我戎。既敬既戒，惠此南国。 王谓尹氏，命程伯休父，左右陈行。戒我师旅，率彼淮浦，省此徐土。不留不处，三事就绪。 赫赫业业，有严天子。王舒保作，匪绍匪游。徐方绎骚，震惊徐方。如雷如霆，徐方震惊。 王奋厥武，如震如怒。进厥虎臣，阚如?虎。铺敦淮?，仍执丑虏。截彼淮浦，王师之所。 王旅?々，如飞如翰。如江如汉，如山之苞。如川之流，绵绵翼翼。不测不克，濯征徐国。 王犹允塞，徐方既来。徐方既同，天子之功。四方既平，徐方来庭。徐方不回，王曰还归。 ○瞻? 瞻?昊天，则不我惠。孔填不宁，降此大厉。邦靡有定，士民其瘵。蟊贼蟊疾，靡有夷届。罪罟不收，靡有夷瘳。 人有土田，女反有之。人有民人，女覆夺之。此宜无罪，女反收之。彼宜有罪，女覆说之。 哲夫成城，哲妇倾城。懿厥哲妇，为枭为鸱。妇有长舌，维厉之阶。乱匪降自天，生自妇人。匪教匪诲，时维妇寺。 鞫人忮忒。谮始竞背。岂曰不极？伊胡为慝？如贾三倍，君子是识。妇无公事，休其蚕织。 天何以剌？何神不富？舍尔介狄，维予胥忌。不吊不祥，威仪不类。人之云亡，邦国殄瘁。 天之降罔，维其优矣。人之云亡，心之忧矣。天之降罔，维其几矣。人之云亡，心之悲矣。 ?沸槛泉，维其深矣。心之忧矣，宁自今矣？不自我先，不自我后。藐藐昊天，无不克巩。无忝皇祖，式救尔后。 ○召? ?天疾威，天笃降丧。?我饥馑，民卒流亡。我居圉卒荒。 天降罪罟，蟊贼内讧。昏?靡共，溃溃回?，实靖夷我邦。 皋皋?々，曾不知其玷。兢兢业业，孔填不宁，我位孔贬。 如彼岁旱，草不溃茂，如彼栖苴。我相此邦，无不溃止。 维昔之富不如时，维今之疚不如兹。彼疏斯?，胡不自替？职兄斯引。 池之竭矣，不云自频。泉之竭矣，不云自中。溥斯害矣，职兄斯弘，不&lt;火&gt;我躬。 昔先王受命，有如召公，日辟国百里，今也日蹙国百里。於乎哀哉！维今之人，不尚有旧！
国风
●国风?周南 ○关雎 关关雎鸠，在河之洲。窈窕淑女，君子好逑。 参差荇菜，左右流之。窈窕淑女，寤寐求之。 求之不得，寤寐思服。悠哉悠哉，辗转反侧。 参差荇菜，左右采之。窈窕淑女，琴瑟友之。 参差荇菜，左右?之。窈窕淑女，钟鼓乐之。 ○葛覃 葛之覃兮，施于中谷，维叶萋萋。黄鸟于飞，集于灌木，其鸣喈喈。 葛之覃兮，施于中谷，维叶莫莫。是刈是?，为?为?，服之无?。 言告师氏，言告言归。薄污我私，薄浣我衣。害浣害否，归宁父母。 ○卷耳 采采卷耳，不盈顷筐。嗟我怀人，置彼周行。 陟彼崔嵬，我马虺?。我姑酌彼金?，维以不永怀。 陟彼高冈，我马玄黄。我姑酌彼兕觥，维以不永伤。 陟彼?矣，我马?矣，我仆?矣，云何吁矣。 ○?木 南有?木，葛?累之。乐只君子，福履绥之。 南有?木，葛?荒之。乐只君子，福履将之。 南有?木，葛?萦之。乐只君子，福履成之。 ○螽斯 螽斯羽，诜诜兮。宜尔子孙，振振兮。 螽斯羽，薨薨兮。宜尔子孙。绳绳兮。 螽斯羽，揖揖兮。宜尔子孙，蛰蛰兮。 ○桃夭 桃之夭夭，灼灼其华。之子于归，宜其室家。 桃之夭夭，有?其实。之子于归，宜其家室。 桃之夭夭，其叶蓁蓁。之子于归，宜其家人。 ○兔? 肃肃兔?，?之丁丁。赳赳武夫，公侯干城。 肃肃兔?，施于中逵。赳赳武夫，公侯好仇。 肃肃免?，施于中林。赳赳武夫，公侯腹心。 ○?苡 采采?苡，薄言采之。采采?苡，薄言有之。 采采?苡，薄言掇之。采采?苡，薄言捋之。 采采?苡，薄言?之。采采?苡，薄言礻颉之。 ○汉广 南有乔木，不可休息。汉有游女，不可求思。汉之广矣，不可泳思。江之永矣，不可方思。 翘翘错薪，言刈其楚。之子于归，言秣其马。汉之广矣，不可泳思。江之永矣，不可方思。 翘翘错薪，言刈其蒌。之子于归。言秣其驹。汉之广矣，不可泳思。江之永矣，不可方思。 ○汝坟 遵彼汝坟，伐其条枚。未见君子，?如调饥。 遵彼汝坟，伐其条肄。既见君子，不我遐弃。 鲂鱼?尾，王室如毁。虽则如毁，父母孔迩。 ○麟之趾 麟之趾，振振公子，于嗟麟兮。 麟之定，振振公姓，于嗟麟兮。麟之角，振振公族，于嗟麟兮。 &nbsp;&nbsp; ●国风?召南 ○鹊巢 维鹊有巢，维鸠居之。之子于归，百两御之。 维鹊有巢，维鸠方之。之子于归，百两将之。 维鹊有巢，维鸠盈之。之子于归，百两成之。 ○采蘩 于以采蘩？于沼于?。于以用之？公侯之事。 于以采蘩？于涧之中。于以用之？公侯之宫。 被之僮僮，夙夜在公。被之祁祁，薄言还归。 ○草虫 ?々草虫，??阜螽。未见君子，忧心忡忡。亦既见止，亦既觏止，我心则降。 陟彼南山，言采其蕨。未见君子，忧心?々。亦既见止，亦既觏止，我心则说。 陟彼南山，言采其薇。未见君子，我心伤悲。亦既见止，亦既觏止，我心则夷。 ○采? 于以采?？南涧之滨。于以采藻？于彼行潦。 于以盛之？维筐及?。于以湘之？维?及釜。 于以奠之？宗室牖下。谁其尸之？有齐季女。 ○甘棠 蔽芾甘棠，勿剪勿伐，召伯所茏。 蔽芾甘棠，勿剪勿败，召伯所憩。 蔽芾甘棠，勿剪勿拜，召伯所说。 ○行露 厌?行露，岂不夙夜，谓行多露。 谁谓雀无角？何以穿我屋？谁谓女无家？何以速我狱？虽速我狱，室家不足！ 谁谓鼠无牙？何以穿我墉？谁谓女无家？何以速我讼？虽速我讼，亦不女从！ ○羔羊 羔羊之皮，素丝五?。退食自公，委蛇委蛇。 羔羊之革，素丝五?。委蛇委蛇，自公退食。 羔羊之缝，素丝五总。委蛇委蛇，退食自公。 ○殷其雷 殷其雷，在南山之阳。何斯违斯，莫敢或遑？振振君子，归哉归哉！ 殷其雷，在南山之侧。何斯违斯，莫敢遑息？振振君子，归哉归哉！ 殷其雷，在南山之下。何斯违斯，莫或遑处？振振君子，归哉归哉！ ○?有梅 ?有梅，其实七兮。求我庶士，迨其吉兮。 ?有梅，其实三兮。求我庶士，迨其今兮。 ?有梅，顷筐?之。求我庶士，迨其谓之。 ○小星 ?彼小星，三五在东。肃肃宵征，夙夜在公。实命不同！ ?彼小星，维参与昴。肃肃宵征，抱衾与?。实命不犹！ ○江有汜 江有汜，之子归，不我以。不我以，其后也悔。 江有渚，之子归，不我与。不我与，其后也处。 江有沱，之子归，不我过。不我过，其啸也歌。 ○野有死? 野有死?，白茅包之。有女怀春，吉士诱之。 林有朴?，野有死鹿。白茅纯束，有女如玉。 舒而脱脱兮，无感我?兮，无使?也吠。 ○何彼?矣 何彼?矣，唐棣之华？曷不肃雍？王姬之车。 何彼?矣，华如桃李？平王之孙，齐侯之子。 其钓维何？维丝伊缗。齐侯之子，平王之孙。 ○驺虞 彼茁者葭，壹发五?，于嗟乎驺虞！ 彼茁者蓬，壹发五?，于嗟乎驺虞！ 　 国风?邶风 ○柏舟 泛彼柏舟，亦泛其流。耿耿不寐，如有隐忧。微我无酒，以敖以游。 我心匪鉴，不可以茹。亦有兄弟，不可以据。薄言往诉，逢彼之怒。 我心匪石，不可转也。我心匪席，不可卷也。威仪棣棣，不可选也。 忧心悄悄，愠于群小。觏闵既多，受侮不少。静言思之，寤辟有?。 日居月诸，胡迭而微？心之忧矣，如匪浣衣。静言思之，不能奋飞。 ○绿衣 绿兮衣兮，绿衣黄裹。心之忧矣，曷维其已！ 绿兮衣兮，绿衣黄裳。心之忧矣，曷维其亡！ 绿兮丝兮，女所治兮。我思古人，俾无?兮！ ?兮?兮，凄其以风。我思古人，实获我心！ ○燕燕 燕燕于飞，差池其羽。之子于归，远送于野。瞻望弗及，泣涕如雨。 燕燕于飞，颉之颃之。之子于归，远于将之。瞻望弗及，伫立以泣。 燕燕于飞，下上其音。之子于归，远送于南。瞻望弗及，实劳我心。 仲氏任只，其心塞渊。终温且惠，淑慎其身。先君之思，以勖寡人。 ○日月 日居月诸，照临下土。乃如之人兮，逝不古处？胡能有定？宁不我顾。 日居月诸，下土是冒。乃如之人兮，逝不相好。胡能有定？宁不我报。 日居月诸，出自东方。乃如之人兮，德音无良。胡能有定？俾也可忘。 日居月诸，东方自出。父兮母兮，畜我不卒。胡能有定？报我不述。 ○终风 终风且暴，顾我则笑，谑浪笑敖，中心是悼。 终风且霾，惠然肯来，莫往莫来，悠悠我思。 终风且?，不日有?，寤言不寐，愿言则嚏。 ??其阴，虺虺其雷，寤言不寐，愿言则怀。 ○击鼓 击鼓其镗，踊跃用兵。土国城漕，我独南行。 从孙子仲，平陈与宋。不我以归，忧心有忡。 爰居爰处？爰丧其马？于以求之？于林之下。 死生契阔，与子成说。执子之手，与子偕老。 于嗟阔兮，不我活兮。于嗟洵兮，不我信兮。 ○凯风 凯风自南，吹彼棘心。棘心夭夭，母氏劬劳。 凯风自南，吹彼棘薪。母氏圣善，我无令人。 爰有寒痊在浚之下。有子七人，母氏劳苦。 ??黄鸟，载好其音。有子七人，莫慰母心。 ○雄雉 雄雉于飞，泄泄其羽。我之怀矣，自诒伊阻。 雄雉于飞，下上其音。展矣君子，实劳我心。 瞻彼日月，悠悠我思。道之云远，曷云能来？ 百尔君子，不知德行。不忮不求，何用不臧。 ○匏有苦叶 匏有苦叶，济有深涉。深则厉，浅则揭。 有?济盈，有?雉鸣。济盈不濡轨，雉鸣求其牡。 雍雍鸣雁，旭日始旦。士如归妻，迨冰未泮。 招招舟子，人涉?否。不涉?否，?须我友。 ○谷风 习习谷风，以阴以雨。黾勉同心，不宜有怒。采葑采菲，无以下体？德音莫违，及尔同死。 行道迟迟，中心有违。不远伊迩，薄送我畿。谁谓荼苦，其甘如荠。宴尔新婚，如兄如弟。 泾以渭浊，??其?。宴尔新婚，不我屑以。毋逝我梁，毋发我笱。我躬不阅，遑恤我后。 就其深矣，方之舟之。就其浅矣，泳之游之。何有何亡，黾勉求之。凡民有丧，匍匐救之。 不我能畜，反以我为仇。既阻我德，贾用不售。昔育恐育鞫，及尔颠覆。既生既育，比予于毒。 我有旨蓄，亦以御冬。宴尔新婚，以我御穷。有?有溃，既诒我肄。不念昔者，伊余来?。 ○式微 式微，式微，胡不归？微君之故，胡为乎中露！ 式微，式微，胡不归？微君之躬，胡为乎泥中！ ○旄丘 旄丘之葛兮，何诞之节兮。叔兮伯兮，何多日也？ 何其处也？必有与也！何其久也？必有以也！ 狐裘蒙戎，匪车不东。叔兮伯兮，靡所与同。 琐兮尾兮，流离之子。叔兮伯兮，?如充耳。 ○简兮 简兮简兮，方将万舞。日之方中，在前上处。 硕人俣俣，公庭万舞。有力如虎，执辔如组。 左手执龠，右手秉翟。赫如渥赭，公言锡爵。 山有榛，隰有苓。云谁之思？西方美人。彼美人兮，西方之人兮。 ○泉水 毖彼泉水，亦流于淇。有怀于卫，靡日不思。娈彼诸姬，聊与之谋。 出宿于?，饮饯于祢。女子有行，远父母兄弟，问我诸姑，遂及伯姊。 出宿于干，饮饯于言。载脂载辖，还车言迈。遄臻于卫，不瑕有害？ 我思肥泉，兹之永叹。思须与漕，我心悠悠。驾言出游，以写我忧。 ○北门 出自北门，忧心殷殷。终窭且贫，莫知我艰。已焉哉！天实为之，谓之何哉！ 王事适我，政事一埤益我。我入自外，室人交遍谪我。已焉哉！天实为之，谓之何哉！ 王事敦我，政事一埤遗我。我入自外，室人交遍摧我。已焉哉！天实为之，谓之何哉！ ○北风 北风其凉，雨雪其?。惠而好我，携手同行。其虚其邪？既亟只且！ 北风其喈，雨雪其霏。惠而好我，携手同归。其虚其邪？既亟只且！ 莫赤匪狐，莫黑匪乌。惠而好我，携手同车。其虚其邪？既亟只且！ ○静女 静女其姝，俟我于城隅。爱而不见，搔首踟蹰。 静女其娈，贻我彤管。彤管有炜，说怿女美。 自牧归荑，洵美且异。匪女之为美，美人之贻。 ○新台 新台有氵此，河水??。燕婉之求，蘧?不鲜。 新台有洒，河水浼浼。燕婉之求，蘧?不殄。 鱼网之设，鸿则离之。燕婉之求，得此戚施。 ○二子乘舟 二子乘舟，泛泛其景。愿言思子，中心养养！ 二子乘舟，泛泛其逝。愿言思子，不瑕有害？ 　 国风??风 ○柏舟 泛彼柏舟，在彼中河。?彼两髦，实维我仪。之死矢靡它。母也天只，不谅人只！ 泛彼柏舟，在彼河侧。?彼两髦，实维我特。之死矢靡慝。母也天只，不谅人只！ ○墙有茨 墙有茨，不可扫也。中?之言，不可道也。所可道也，言之丑也。 墙有茨，不可襄也。中?之言，不可详也。所可详也，言之长也。 墙有茨，不可束也。中?之言，不可读也。所可读也，言之辱也。 ○君子偕老 君子偕老，副笄六珈。委委佗佗，如山如河。象服是宜。子之不淑，云如之何？ ?兮?兮，其之翟也。?发如云，不屑?也。玉之?也，象之?也。 扬且之?也。胡然而天也！胡然而帝也！ ?兮?兮，其之展也，蒙彼绉?，是绁袢也。子之清扬，扬且之颜也， 展如之人兮，邦之媛也！ ○桑中 爰采唐矣？?之乡矣。云谁之思？美孟姜矣。期我乎桑中，要我乎上宫，送我乎淇之上矣。 爰采麦矣？?之北矣。云谁之思？美孟弋矣。期我乎桑中，要我乎上宫，送我乎淇之上矣。 爰采葑矣？?之东矣。云谁之思？美孟庸矣。期我乎桑中，要我乎上宫，送我乎淇之上矣。 ○鹑之奔奔 鹑之奔奔，鹊之??。人之无良，我以为兄！ 鹊之??，鹑之奔奔。人之无良，我以为君！ ○定之方中 定之方中，作于楚宫。揆之以日，作于楚室。树之榛栗，椅桐梓漆，爰伐琴桑 升彼虚矣，以望楚矣。望楚与堂，景山与京。降观于桑，卜云其吉，终然允臧。 灵雨既零，命彼倌人，星言夙驾，说于桑田。匪直也人，秉心塞渊，?牝三千。 ○?? ??在东，莫之敢指。女子有行，远父母兄弟。 朝?于西，崇朝其雨。女子有行，远兄弟父母。 乃如之人也，怀婚姻也。大无信也，不知命也！ ○相鼠 相鼠有皮，人而无仪！人而无仪，不死何为？ 相鼠有齿，人而无止！人而无止，不死何俟？ 相鼠有体，人而无礼，人而无礼！胡不遄死？ ○干旄 孑孑干旄，在浚之郊。素丝纰之，良马四之。彼姝者子，何以畀之？ 孑孑干?，在浚之都。素丝组之，良马五之。彼姝者子，何以予之？ 孑孑干旌，在浚之城。素丝祝之，良马六之。彼姝者子，何以告之？ ○载驰 载驰载驱，归唁卫侯。驱马悠悠，言至于漕。大夫跋涉，我心则忧。 既不我嘉，不能旋反。视尔不臧，我思不远。 既不我嘉，不能旋济？视尔不臧，我思不?。 陟彼阿丘，言采其?。女子善怀，亦各有行。许人尤之，众稚且狂。 我行其野，??其麦。控于大邦，谁因谁极？大夫君子，无我有尤。百尔所思，不如我所之。 ●国风?卫风 ○淇奥 瞻彼淇奥，绿竹猗猗。有匪君子，如切如磋，如琢如磨，瑟兮?兮，赫兮?兮。有匪君子，终不可谖兮。 瞻彼淇奥，绿竹青青。有匪君子，充耳?秀莹，会弁如星。瑟兮?兮。赫兮?兮，有匪君子，终不可谖兮。 瞻彼淇奥，绿竹如箦。有匪君子，如金如锡，如圭如璧。宽兮绰兮，猗重较兮。善戏谑兮，不为虐兮。 ○考? 考?在涧，硕人之宽。独寐寤言，永矢弗谖。 考?在阿，硕人之?。独寐寤歌，永矢弗过。 考?在陆，硕人之轴。独寐寤宿，永矢弗告。 ○硕人 硕人其颀，衣锦?衣。齐侯之子，卫侯之妻。东宫之妹，邢侯之姨，谭公维私。 手如柔荑，肤如凝脂，领如蝤蛴，齿如瓠犀，螓首蛾眉，巧笑倩兮，美目盼兮。 硕人敖敖，说于农郊。四牡有骄，朱?镳镳。翟?以朝。大夫夙退，无使君劳。 河水洋洋，北流活活。施???，?鲔发发。葭?揭揭，庶姜孽孽，庶士有?。 ○氓 氓之蚩蚩，抱布贸丝。匪来贸丝，来即我谋。送子涉淇，至于顿丘。匪我愆期，子无良媒。将子无怒，秋以为期。 乘彼?垣，以望复关。不见复关，泣涕涟涟。既见复关，载笑载言。尔卜尔筮，体无咎言。以尔车来，以我贿迁。 桑之未落，其叶沃若。于嗟鸠兮！无食桑葚。于嗟女兮！无与士耽。士之耽兮，犹可说也。女之耽兮，不可说也。 桑之落矣，其黄而陨。自我徂尔，三岁食贫。淇水汤汤，渐车帷裳。女也不爽，士贰其行。士也罔极，二三其德。 三岁为妇，靡室劳矣。夙兴夜寐，靡有朝矣。言既遂矣，至于暴矣。兄弟不知，?其笑矣。静言思之，躬自悼矣。 及尔偕老，老使我怨。淇则有岸，隰则有泮。总角之宴，言笑晏晏，信誓旦旦，不思其反。反是不思，亦已焉哉！ ○竹竿 ?々竹竿，以钓于淇。岂不尔思？远莫致之。 泉源在左，淇水在右。女子有行，远兄弟父母。 淇水在右，泉源在左。巧笑之?，佩玉之傩。 淇水?々，桧楫松舟。驾言出游，以写我忧。 ○芄兰 芄兰之支，童子佩?。虽则佩?，能不我知。容兮遂兮，垂带悸兮。 芄兰之叶，童子佩?。虽则佩?，能不我甲。容兮遂兮，垂带悸兮。 ○河广 谁谓河广？一苇杭之。谁谓宋远？?予望之。 谁谓河广？曾不容刀。谁谓宋远？曾不崇朝。 ○伯兮 伯兮?兮，邦之桀兮。伯也执殳，为王前驱。 自伯之东，首如飞蓬。岂无膏沐？谁适为容！ 其雨其雨，杲杲出日。愿言思伯，甘心首疾。 焉得谖草？言树之背。愿言思伯。使我心?。 ○有狐 有狐绥绥，在彼淇梁。心之忧矣，之子无裳。 有狐绥绥，在彼淇厉。心之忧矣，之子无带。 有狐绥绥，在彼淇侧。心之忧矣，之子无服。 ○木瓜 投我以木瓜，报之以琼琚。匪报也，永以为好也！ 投我以木桃，报之以琼瑶。匪报也，永以为好也！ 投我以木李，报之以琼玖。匪报也，永以为好也! ●国风?王风 ○黍离 彼黍离离，彼稷之苗。行迈靡靡，中心摇摇。知我者，谓我心忧；不知我者，谓我何求。悠悠苍天，此何人哉？ 彼黍离离，彼稷之穗。行迈靡靡，中心如醉。知我者，谓我心忧；不知我者，谓我何求。悠悠苍天，此何人哉？ 彼黍离离，彼稷之实。行迈靡靡，中心如噎。知我者，谓我心忧；不知我者，谓我何求。悠悠苍天，此何人哉？ ○君子于役 君子于役，不知其期。曷至哉？鸡栖于埘。日之夕矣，羊牛下来。君子于役，如之何勿思！ 君子于役，不日不月。曷其有?？鸡栖于桀。日之夕矣，羊牛下括。君子于役，苟无饥渴？ ○君子阳阳 君子阳阳，左执簧，右招我由房，其乐只且！ 君子陶陶，左执?，右招我由敖，其乐只且！ ○扬之水 扬之水，不流束薪。彼其之子，不与我戍申。怀哉怀哉，曷月予还归哉！ 扬之水，不流束楚。彼其之子，不与我戍甫。怀哉怀哉，曷月予还归哉！ 扬之水，不流束蒲。彼其之子，不与我戍许。怀哉怀哉，曷月予还归哉！ ○中谷有? 中谷有?，?其干矣。有女仳离，慨其?矣。慨其?矣，遇人之艰难矣。 中谷有?，?其修矣。有女仳离，条其?矣。条其?矣，遇人之不淑矣。 中谷有?，?其湿矣。有女仳离，啜其泣矣。啜其泣矣，何嗟及矣。 ○兔爰 有兔爰爰，雉离于罗。我生之初，尚无位我生之后，逢此百罹。尚寐无?。 有兔爰爰，雉离于?。我生之初，尚无造；我生之后，逢此百忧。尚寐无觉。 有兔爰爰，雉离于?。我生之初，尚无庸；我生之后，逢此百凶。尚寐无聪。 ○葛? 绵绵葛?，在河之浒。终远兄弟，谓他人父。谓他人父，亦莫我顾！ 绵绵葛爰，在河之?。终远兄弟，谓他人母。谓他人母，亦莫我有！ 绵绵葛?，在河之?。终远兄弟，谓他人昆。谓他人昆，亦莫我闻！ ○采葛 彼采葛兮，一日不见，如三月兮！ 彼采萧兮，一日不见，如三秋兮！ 彼采艾兮！一日不见，如三岁兮！ ○大车 大车槛槛，毳衣如?。岂不尔思？畏子不敢。 大车?々，毳衣如?，岂不尔思？畏子不奔。 谷则异室，死则同穴。谓予不信，有如皎日。 ○丘中有麻 丘中有麻，彼留子嗟。彼留子嗟，将其来施施。 丘中有麦，彼留子国。彼留子国，将其来食。 丘中有李，彼留之子。彼留之子，贻我佩玖。 ●国风?郑风 ○缁衣 缁衣之宜兮，敝予又改为兮。适子之馆兮。还予授子之粲兮。 缁衣之好兮，敝予又改造兮。适子之馆兮，还予授子之粲兮。 缁衣之席兮，敝予又改作兮。适子之馆兮，还予授子之粲兮。 ○将仲子 将仲子兮，无逾我里，无折我树杞。岂敢爱之？畏我父母。仲可怀也，父母之言亦可畏也。 将仲子兮，无逾我墙，无折我树桑。岂敢爱之？畏我诸兄。仲可怀也，诸兄之言亦可畏也。 将仲子兮，无逾我园，无折我树檀。岂敢爱之？畏人之多言。仲可怀也，人之多言亦可畏也。 ○叔于田 叔于田，巷无居人。岂无居人？不如叔也。洵美且仁。 叔于狩，巷无饮酒。岂无饮酒？不如叔也。洵美且好。 叔适野，巷无服马。岂无服马？不如叔也。洵美且武。 ○大叔于田 大叔于田，乘乘马。执辔如组，两骖如舞。叔在薮，火烈具举。袒裼暴虎，献于公所。将叔勿狃，戒其伤女。 叔于田，乘乘黄。两服上襄，两骖雁行。叔在薮，火烈具扬。叔善射忌，又良御忌。抑罄控忌，抑纵送忌。 叔于田，乘乘鸨。两服齐首，两骖如手。叔在薮，火烈具阜。叔马慢忌，叔发罕忌，抑释?忌，抑鬯弓忌。 ○清人 清人在彭，驷介旁旁。二矛重英，河上乎翱翔。 清人在消，驷介??。二矛重乔，河上乎逍遥。 清人在轴，驷介陶陶。左旋右抽，中军作好。 ○羔裘 羔裘如濡，洵直且侯。彼其之子，舍命不渝。 羔裘豹饰，孔武有力。彼其之子，邦之司直。 羔裘晏兮，三英粲兮。彼其之子，邦之彦兮。 ○遵大路 遵大路兮，掺执子之衤去。无我恶兮，不{宀?}故也！ 遵大路兮，掺执子之手兮。无我?兮，不{宀?}好也！ ○女曰鸡鸣 女曰鸡鸣，士曰昧旦。子兴视夜，明星有烂。将翱将翔，弋凫与雁。 弋言加之，与子宜之。宜言饮酒，与子偕老。琴瑟在御，莫不静好。 知子之来之，杂佩以赠之。知子之顺之，杂佩以问之。知子之好之，杂佩以报之。 ○有女同车 有女同车，颜如舜华。将翱将翔，佩玉琼琚。彼美孟姜，洵美且都。 有女同行，颜如舜英。将翱将翔，佩玉将将。彼美孟姜，德音不忘。 ○山有扶苏 山有扶苏，隰有荷华。不见子都，乃见狂且。 山有乔松，隰有游龙，不见子充，乃见狡童。 ○?兮 ?兮?兮，风其吹女。叔兮伯兮，倡予和女。 ?兮?兮，风其漂女。叔兮伯兮，倡予要女。 ○狡童 彼狡童兮，不与我言兮。维子之故，使我不能餐兮。 彼狡童兮，不与我食兮。维子之故，使我不能息兮。 ○褰裳 子惠思我，褰裳涉溱。子不我思，岂无他人？狂童之狂也且！ 子惠思我，褰裳涉洧。子不我思，岂无他士？狂童之狂也且！ ○丰 子之丰兮，俟我乎巷兮，悔予不送兮。 子之昌兮，俟我乎堂兮，悔予不将兮。 衣锦?衣，裳锦?裳。叔兮伯兮，驾予与行。 裳锦?裳，衣锦?衣。叔兮伯兮，驾予与归。 ○东门之? 东门之?，茹?在阪。其室则迩，其人甚远。 东门之栗，有践家室。岂不尔思？子不我即！ ○风雨 风雨凄凄，鸡鸣喈喈，既见君子。云胡不夷？ 风雨潇潇，鸡鸣胶胶。既见君子，云胡不瘳？ 风雨如晦，鸡鸣不已。既见君子，云胡不喜？ ○子衿 青青子衿，悠悠我心。纵我不往，子宁不嗣音？ 青青子佩，悠悠我思。纵我不往，子宁不来？ 挑兮达兮，在城阙兮。一日不见，如三月兮。 ○扬之水 扬之水，不流束楚。终鲜兄弟，维予与女。无信人之言，人实诳女。 扬之水，不流束薪。终鲜兄弟，维予二人。无信人之言，人实不信。 ○出其东门 出其东门，有女如云。虽则如云。匪我思存。缟衣綦巾，聊乐我员。 出其??，有女如荼。虽则如荼，匪我思且。缟衣茹?，聊可与娱。 ○野有蔓草 野有蔓草，零露?兮。有美一人，清扬婉兮。邂逅相遇，适我愿兮。 野有蔓草，零露??。有美一人，婉如清扬。邂逅相遇，与子偕臧。 ○溱洧 溱与洧，方涣涣兮。士与女，方秉?兮。女曰观乎？士曰既且。且往观乎？洧之外，洵讠于且乐。维士与女，伊其相谑，赠之以勺药。 溱与洧，浏其清矣。士与女，殷其盈矣。女曰观乎？士曰既且。且往观乎？洧之外，洵讠于且乐。维士与女，伊其将谑，赠之以勺药。 ●国风?齐风 ○鸡鸣 鸡既鸣矣，朝既盈矣。匪鸡则鸣，苍蝇之声。 东方明矣，朝既昌矣。匪东方则明，月出之光。 虫飞薨薨，甘与子同梦。会且归矣，无庶予子憎。 ○还 子之还兮，遭我乎狃之间兮。并驱从两肩兮，揖我谓我儇兮。 子之茂兮，遭我乎狃之道兮。并驱从两牡兮，揖我谓我好兮。 子之昌兮，遭我乎狃之阳兮。并驱从两狼兮，揖我谓我臧兮。 ○著 俟我于著乎而，充耳以素乎而，尚之以琼华乎而。 俟我于庭乎而，充耳以青乎而，尚之以琼莹乎而。 俟我于堂乎而，充耳以黄乎而，尚之以琼英乎而。 ○东方之日 东方之日兮，彼姝者子，在我室兮。在我室兮，履我即兮。 东方之月兮，彼姝者子，在我闼兮。在我闼兮，履我发兮。 ○东方未明 东方未明，颠倒衣裳。颠之倒之，自公召之。 东方未?，颠倒裳衣。倒之颠之，自公令之。 折柳樊圃，狂夫瞿瞿。不能辰夜，不夙则莫。 ○南山 南山崔崔，雄狐绥绥。鲁道有荡，齐子由归。既曰归止，曷又怀止？ 葛屦五两，冠?双止。鲁道有荡，齐子庸止。既曰庸止，曷又从止？ ?麻如之何？衡从其亩。取妻如之何？必告父母。既曰告止，曷又鞠止？ 析薪如之何？匪斧不克。取妻如之何？匪媒不得。既曰得止，曷又极止？ ○甫田 无田甫田，维莠骄骄。无思远人，劳心忉忉。 无田甫田，维莠桀桀。无思远人，劳心怛怛。 婉兮娈兮。总角?兮。未几见兮，突而弁兮！ ○卢令 卢令令，其人美且仁。 卢重环，其人美且鬈。 卢重?，其人美且?。 ○敝笱 敝笱在梁，其鱼鲂鳏。齐子归止，其从如云。 敝笱在梁，其鱼鲂?。齐子归止，其从如雨。 敝笱在梁，其鱼唯唯。齐子归止，其从如水。 ○载驱 载驱薄薄，蕈?朱?郭。鲁道有荡，齐子发夕。 四骊济济，垂辔?々。鲁道有荡，齐子岂弟。 汶水汤汤，行人彭彭。鲁道有荡，齐子翱翔。 汶水滔滔，行人?々。鲁道有荡，齐了游敖。 ○猗嗟 猗嗟昌兮，颀而长兮。抑若扬兮，美目扬兮。巧趋跄兮，射则臧兮。 猗嗟名兮，美目清兮。仪既成兮，终日射侯，不出正兮，展我甥兮。 猗嗟娈兮，清扬婉兮。舞则选兮，射则贯兮，四矢反兮，以御乱兮。 ●国风?魏风 ○葛屦 纠纠葛屦，可以履霜？掺掺女手，可以缝裳？要之?之，好人服之。 好人提提，宛然左辟，佩其象?。维是褊心，是以为刺。 ○汾沮洳 彼汾沮洳，言采其莫。彼其之子，美无度。美无度，殊异乎公路。 彼汾一方，言采其桑。彼其之子，美如英。美如英，殊异乎公行。 彼汾一曲，言采其?。彼其之子，美如玉。美如玉，殊异乎公族。 ○园有桃 园有桃，其实之肴。心之忧矣，我歌且谣。不知我者，谓我士也骄。彼人是哉，子曰何其？心之忧矣，其谁知之？其谁知之，盖亦勿思！ 园有棘，其实之食。心之忧矣，聊以行国。不知我者，谓我士也罔极。彼人是哉，子曰何其？心之忧矣，其谁知之？其谁知之，盖亦勿思！ ○陟岵 陟彼岵兮，瞻望父兮。父曰：嗟！予子行役，夙夜无已。上慎旃哉，犹来！无止！ 陟彼屺兮，瞻望母兮。母曰：嗟！予季行役，夙夜无寐。上慎旃哉，犹来！无弃！ 陟彼冈兮，瞻望兄兮。兄曰：嗟！予弟行役，夙夜必偕。上慎旃哉，犹来！无死！ ○十亩之间 十亩之间兮，桑者闲闲兮，行与子还兮。 十亩之外兮，桑者泄泄兮，行与子逝兮。 ○伐檀 坎坎伐檀兮，置之河之干兮。河水清且涟猗。不稼不穑，胡取禾三百廛兮？ 不狩不猎，胡瞻尔庭有县?兮？彼君子兮，不素餐兮！ 坎坎伐辐兮，置之河之侧兮。河水清且直猗。不稼不穑，胡取禾三百亿兮？ 不狩不猎，胡瞻尔庭有县特兮？彼君子兮，不素食兮！ 坎坎伐轮兮，置之河之?兮。河水清且沦猗。不稼不穑，胡取禾三百?兮？ 不狩不猎，胡瞻尔庭有县鹑兮？彼君子兮，不素飧兮！ ○硕鼠 硕鼠硕鼠，无食我黍！三岁贯女，莫我肯顾。逝将去女，适彼乐土。乐土乐土，爰得我所。 硕鼠硕鼠，无食我麦！三岁贯女，莫我肯德。逝将去女，适彼乐国。乐国乐国，爰得我直。 硕鼠硕鼠，无食我苗！三岁贯女，莫我肯劳。逝将去女，适彼乐郊。乐郊乐郊，谁之永号？ 　 国风?唐风 ○蟋蟀 蟋蟀在堂，岁聿其莫。今我不乐，日月其除。无已大康，职思其居。好乐无荒，良士瞿瞿。 蟋蟀在堂，岁聿其逝。今我不乐，日月其迈。无已大康，职思其外。好乐无荒，良士蹶蹶。 蟋蟀在堂，役车其休。今我不乐，日月其?。无以大康。职思其忧。好乐无荒，良士休休。 ○山有枢 山有枢，隰有榆。子有衣裳，弗曳弗娄。子有车马，弗驰弗驱。宛其死矣，他人是愉。 山有栲，隰有?。子有廷内，弗洒弗扫。子有钟鼓，弗鼓弗考。宛其死矣，他人是保。 山有漆，隰有栗。子有酒食，何不日鼓瑟？且以喜乐，且以永日。宛其死矣，他人入室。 ○扬之水 扬之水，白石凿凿。素衣朱?，从子于沃。既见君子，云何不乐？ 扬之水，白石皓皓。素衣朱绣，从子于鹄。既见君子，云何其忧？ 扬之水，白石粼粼。我闻有命，不敢以告人。 ○椒聊 椒聊之实，蕃衍盈升。彼其之子，硕大无朋。椒聊且，远条且。 椒聊之实，蕃衍盈?。彼其之子，硕大且笃。椒聊且，远条且。 ○绸缪 绸缪束薪，三星在天。今夕何夕，见此良人？子兮子兮，如此良人何？ 绸缪束刍，三星在隅。今夕何夕，见此邂逅？子兮子兮，如此邂逅何？ 绸缪束楚，三星在户。今夕何夕，见此粲者？子兮子兮，如此粲者何？ ○?杜 有?之杜，其叶?々。独行踽踽。岂无他人？不如我同父。嗟行之人， 胡不比焉？人无兄弟，胡不?焉？ 有?之杜，其叶箐箐。独行??。岂无他人？不如我同姓。嗟行之人，胡 不比焉？人无兄弟，胡不?焉？ ○羔裘 羔裘豹祛，自我人居居。岂无他人？维子之故。 羔裘豹?，自我人究究。岂无他人？维子之好。 ○鸨羽 肃肃鸨羽，集于苞栩。王事靡?，不能{艹?}稷黍。父母何怙？悠悠苍天，曷其有所？ 肃肃鸨翼，集于苞棘。王事靡?，不能{艹?}黍稷。父母何食？悠悠苍天，曷其有极？ 肃肃鸨行，集于苞桑，王事靡?，不能{艹?}稻梁。父母何尝？悠悠苍天，曷其有常？ ○无衣 岂曰无衣七兮？不如子之衣，安且吉兮！ 岂曰无衣六兮？不如子之衣，安且燠兮！ ○有?之杜 有?之杜，生于道左。彼君子兮，噬肯适我？中心好之，曷饮食之？ 有?之杜，生于道周。彼君子兮，噬肯来游？中心好之，曷饮食之？ ○葛生 葛生蒙楚，蔹蔓于野。予美亡此，谁与？独处？ 葛生蒙棘，蔹蔓于域。予美亡此，谁与？独息？ 角枕粲兮，锦衾烂兮。予美亡此，谁与？独旦？ 夏之日，冬之夜。百岁之后，归于其居。 冬之夜，夏之日。百岁之后，归于其室。 ○采苓 采苓采苓，首阳之巅。人之为言，苟亦无信。舍旃舍旃，苟亦无然。人之为言，胡得焉？ 采苦采苦，首阳之下。人之为言，苟亦无与。舍旃舍旃，苟亦无然。人之为言，胡得焉？ 采葑采葑，首阳之东。人之为言，苟亦无从。舍旃舍旃，苟亦无然。人之为言，胡得焉？ ●国风?秦风 ○车邻 有车邻邻，有马白颠。未见君子，寺人之令。 阪有漆，隰有栗。既见君子，并坐鼓瑟。今者不乐，逝者其耋。 阪有桑，隰有杨。既见君子，并坐鼓簧。今者不乐，逝者其亡。 ○驷? 驷?孔阜，六辔在手。公之媚子，从公于狩。 奉时辰牡，辰牡孔硕。公曰左之，舍拔则获。 游于北园，四马既闲。?车鸾镳，载猃歇骄。 ○小戎 小戎?收，五?梁?。游环胁驱，阴?鋈续。文茵畅毂，驾我骐。言念君子，温其如玉。在其板屋，乱我心曲。 四牡孔阜，六辔在手。骐骝是中，?骊是骖。龙盾之合，鋈以?。言念君子，温其在邑。方何为期？胡然我念之！ ?驷孔群，?矛鋈?。蒙伐有苑，虎&lt;韦长&gt;镂膺。交&lt;韦长&gt;二弓，竹闭绲?。言念君子，载寝载兴。厌厌良人，秩秩德音。 ○蒹葭 蒹葭苍苍，白露为霜。所谓伊人，在水一方，溯洄从之，道阻且长。溯游从之，宛在水中央。 蒹葭萋萋，白露未?。所谓伊人，在水之湄。溯洄从之，道阻且跻。溯游从之，宛在水中坻。 蒹葭采采，白露未已。所谓伊人，在水之?。溯洄从之，道阻且右。溯游从之，宛在水中?。 ○终南 终南何有？有条有梅。君子至止，锦衣狐裘。颜如渥丹，其君也哉！ 终南何有？有纪有堂。君子至止，黻衣绣裳。佩玉将将，寿考不忘！ ○黄鸟 交交黄鸟，止于棘。谁从穆公？子车奄息。维此奄息，百夫之特。临其穴，惴惴其栗。彼苍者天，歼我良人！如可赎兮，人百其身！ 交交黄鸟，止于桑。谁从穆公？子车仲行。维此仲行，百夫之防。临其穴，惴惴其栗。彼苍者天，歼我良人！如可赎兮，人百其身！ 交交黄鸟，止于楚。谁从穆公？子车针虎。维此针虎，百夫之御。临其穴，惴惴其栗。彼苍者天，歼我良人！如可赎兮，人百其身！ ○晨风 ?彼晨风，郁彼北林。未见君子，忧心钦钦。如何如何，忘我实多！ 山有苞栎，隰有六?。未见君子，忧心靡乐。如何如何，忘我实多！ 山有苞棣，隰有树?。未见君子，忧心如醉。如何如何，忘我实多！ ○无衣 岂曰无衣？与子同袍。王于兴师，修我戈矛。与子同仇！ 岂曰无衣？与子同泽。王于兴师，修我矛戟。与子偕作！ 岂曰无衣？与子同裳。王于兴师，修我甲兵。与子偕行！ ○渭阳 我送舅氏，曰至渭阳。何以赠之？路车乘黄。 我送舅氏，悠悠我思。何以赠之？琼瑰玉佩。 ○权舆 於我乎，夏屋渠渠，今也每食无余。于嗟乎，不承权舆！ 於我乎，每食四簋，今也每食不饱。于嗟乎，不承权舆！ 国风?陈风 ○宛丘 子之汤兮，宛丘之上兮。洵有情兮，而无望兮。 坎其击鼓，宛丘之下。无冬无夏，值其鹭羽。 坎其击缶，宛丘之道。无冬无夏，值其鹭?。 ○东门之? 东门之?，宛丘之栩。子仲之子，婆娑其下。 ?旦于差，南方之原。不绩其麻，市也婆娑。 ?旦于逝，越以?迈。视尔如?，贻我握椒。 ○衡门 衡门之下，可以栖迟。泌之洋洋，可以乐饥。 岂其食鱼，必河之鲂？岂其取妻，必齐之姜？ 岂其食鱼，必河之鲤？岂其取妻，必宋之子？ ○东门之池 东门之池，可以沤麻。彼美淑姬，可与晤歌。 东门之池，可以沤?。彼美淑姬，可与晤语。 东门之池，可以沤菅。彼美淑姬，可与晤言。 ○东门之杨 东门之杨，其叶??。昏以为期，明星煌煌。 东门之杨，其叶肺肺。昏以为期，明星?々。 ○墓门 墓门有棘，斧以斯之。夫也不良，国人知之。知而不已，谁昔然矣。 墓门有梅，有?萃止。夫也不良，歌以讯之。讯予不顾，颠倒思予。 ○防有鹊巢 防有鹊巢，邛有旨苕。谁?予美？心焉忉忉。 中唐有甓，邛有旨?。谁?予美？心焉惕惕。 ○月出 月出皎兮。佼人僚兮。舒窈纠兮。劳心悄兮。 月出皓兮。佼人?兮。舒忧受兮。劳心?兮。 月出照兮。佼人燎兮。舒夭绍兮。劳心惨兮。 ○株林 胡为乎株林？从夏南！匪适株林，从夏南！ 驾我乘马，说于株野。乘我乘驹，朝食于株！ ○泽陂 彼泽之陂，有蒲与荷。有美一人，伤如之何？寤寐无为，涕泗滂沱。 彼泽之陂，有蒲与?。有美一人，硕大且卷。寤寐无为，中心?々。 彼泽之陂，有蒲菡萏。有美一人，硕大且俨。寤寐无为，辗转伏枕。 ●国风?桧风 ○羔裘 羔裘逍遥，狐裘以朝。岂不尔思？劳心忉忉。 羔裘翱翔，狐裘在堂。岂不尔思？我心忧伤。 羔裘如膏，日出有曜。岂不尔思？中心是悼。 ○素冠 庶见素冠兮，棘人栾栾兮。劳心?々兮。 庶见素衣兮，我心伤悲兮。聊与子同归兮。 庶见素?兮，我心蕴结兮。聊与子如一兮。 ○隰有苌楚 隰有苌楚，猗傩其枝，夭之沃沃，乐子之无知。 隰有苌楚，猗傩其华，夭之沃沃。乐子之无家。 隰有苌楚，猗傩其实，夭之沃沃。乐子之无室。 ○匪风 匪风发兮，匪车偈兮。顾瞻周道，中心怛兮。 匪风飘兮，匪车嘌兮。顾瞻周道，中心吊兮。 谁能亨鱼？溉之釜?。谁将西归？怀之好音。 ●国风?曹风 ○蜉蝣 蜉蝣之羽，衣裳楚楚。心之忧矣，于我归处。 蜉蝣之翼，采采衣服。心之忧矣，于我归息。 蜉蝣掘阅，麻衣如雪。心之忧矣，于我归说。 ○候人 彼候人兮，何戈与礻殳。彼其之子，三百赤芾。 维鹈在梁，不濡其翼。彼其之子，不称其服。 维鹈在梁，不濡其?。彼其之子，不遂其媾。 荟兮蔚兮，南山朝?。婉兮娈兮，季女斯饥。 ○?鸠 ?鸠在桑，其子七兮。淑人君子，其仪一兮。其仪一兮，心如结兮。 ?鸠在桑，其子在梅。淑人君子，其带伊丝。其带伊丝，其弁伊骐。 ?鸠在桑，其子在棘。淑人君子，其仪不忒。其仪不忒，正是四国。 ?鸠在桑，其子在榛。淑人君子，正是国人，正是国人。胡不万年？ ○下泉 冽彼下泉，浸彼苞稂。忾我寤叹，念彼周京。 冽彼下泉，浸彼苞萧。忾我寤叹，念彼京周。 冽彼下泉，浸彼苞蓍。忾我寤叹，念彼京师。 ??黍苗，阴雨膏之。四国有王，郇伯劳之。 ●国风?豳风 ○七月 七月流火，九月授衣。一之日?发，二之日栗烈。无衣无褐，何以卒岁？ 三之日于耜，四之日举趾。同我妇子，?彼南亩。田?至喜。 七月流火，九月授衣。春日载阳，有鸣仓庚。女执懿筐，遵彼微行，爰求柔 桑。春日迟迟，采蘩祁祁。女心伤悲，殆及公子同归。 七月流火，八月萑苇。蚕月条桑，取彼斧?。以伐远扬，猗彼女桑。七 月鸣?，八月载绩。载玄载黄，我朱孔阳，为公子裳。 四月秀?，五月鸣蜩。八月其获，十月陨?。一之日于貉，取彼狐狸， 为公子裘。二之日其同，载缵武功。言私其?，献于公。 五月斯螽动股，六月莎鸡振羽。七月在野，八月在宇，九月在户，十月蟋蟀， 入我床下。穹窒熏鼠，塞向?户。嗟我妇子，曰为改岁，入此室处。 六月食郁及?，七月亨葵及菽。八月剥枣，十月获稻。为此春酒，以介眉寿。 七月食瓜，八月断壶，九月叔苴，采荼薪樗。食我农夫。 九月筑场圃，十月纳禾稼。黍稷重?，禾麻菽麦。嗟我农夫，我稼既同， 上入执宫功。昼尔于茅，宵尔索?，亟其乘屋，其始播百谷。 二之日凿冰冲冲，三之日纳于凌阴。四之日其蚤，献羔祭韭。九月肃霜，十 月涤场。朋酒斯飨，曰杀羔羊，跻彼公堂。称彼兕觥：万寿无疆！ ○鸱? 鸱?鸱?，既取我子，无毁我室。恩斯勤斯，鬻子之闵斯。 迨天之未阴雨，彻彼桑土，绸缪牖户。今女下民，或敢侮予？ 予手拮据，予所捋荼。予所蓄租，予口卒?，曰予未有室家。 予羽谯谯，予尾??，予室翘翘。风雨所漂摇，予维音哓哓！ ○东山 我徂东山，?々不归。我来自东，零雨其?。我东曰归，我心西悲。制彼 裳衣，勿士行枚。?々者?，?在桑野。敦彼独宿，亦在车下。 我徂东山，?々不归。我来自东，零雨其?。果?之实，亦施于宇。伊威 在室，?蛸在户。町?鹿场，熠耀宵行。不可畏也，伊可怀也。 我徂东山，?々不归。我来自东，零雨其?。鹳鸣于垤，妇叹于室。洒扫 穹窒，我征聿至。有敦瓜苦，?在栗薪。自我不见，于今三年。 我徂东山，?々不归。我来自东，零雨其?。仓庚于飞，熠耀其羽。之子 于归，皇驳其马。亲结其缡，九十其仪。其新孔嘉，其旧如之何？ ○破斧 既破我斧，又缺我?。周公东征，四国是皇。哀我人斯，亦孔之将。 既破我斧，又缺我?。周公东征，四国是遒。哀我人斯，亦孔之嘉。 既破我斧，又缺我?。周公东征，四国是遒。哀我人斯，亦孔之休。 ○伐柯 伐柯如何？匪斧不克。取妻如何？匪媒不得。 伐柯伐柯，其则不远。我觏之子，笾豆有践。 ○九? 九?之鱼，鳟鲂。我觏之子，衮衣绣裳。 鸿飞遵渚，公归无所，於女信处。鸿飞遵陆，公归不复，於女信宿。 是以有衮衣兮，无以我公归兮，无使我心悲兮。 ○狼跋 狼跋其胡，载?其尾。公孙硕肤，赤舄几几。 狼?其尾，载跋其胡。公孙硕肤，德音不瑕？
