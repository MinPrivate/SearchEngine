http://www.confucianism.com.cn/html/all/471705.html
中国国学网--
酒泉子?忆余杭
&nbsp; 
潘阆　<?xml:namespace prefix = o ns = "urn:schemas-microsoft-com:office:office" />
【酒泉子?忆余杭】
长忆钱塘，不是人寰是天上，万家掩映翠微间，处处水潺潺。　
异花四季当窗放，出入分明在屏障。别来隋柳几经秋，何日得重游？ 
＜又＞
长忆西湖，尽日凭阑楼上望，三三两两钓鱼舟，岛屿正清秋。　
笛声依约芦花里，白鸟成行忽惊起。别来闲整钓鱼竿，思入水云寒。
＜又＞
长忆孤山，山在湖心如黛簇，僧房四面向湖开，清棹去还来。　
芰荷香喷连云阁，阁上清声檐下铎。别来尘土污人衣，空役梦魂飞。　
＜又＞
长忆西山，灵隐寺前三竺后，冷泉亭上几行游，三伏似清秋。　
白猿时见攀高树，长啸一声何处去？别来几向画阑看，终是欠峰峦！　
＜又＞
长忆观潮，满郭人争江上望，来疑沧海尽成空，万面鼓声中。　
弄潮儿向涛头立，手把红旗旗不湿。别来几向梦中看，梦觉尚心寒。
