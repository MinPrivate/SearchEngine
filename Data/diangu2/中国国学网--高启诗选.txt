http://www.confucianism.com.cn/html/all/663988.html
中国国学网--
高启诗选
登金陵雨花台望大江
&nbsp;
大江来从万山中，山势尽与江流东。
钟山如龙独西上，欲破巨浪乘长风。
江山相雄不相让，形胜争夸天下壮。
秦皇空此瘗黄金，佳气葱葱至今王。
我怀郁塞何由开，酒酣走上城南台；
&nbsp;&nbsp;&nbsp; 坐觉苍茫万古意，远自荒烟落日之中来！
石头城下涛声怒，武骑千群谁敢渡？
黄旗入洛竟何祥，铁锁横江未为固。
前三国，后六朝，草生官阙何萧萧。
英雄乘时务割据，几度战血流寒潮。
&nbsp;&nbsp;&nbsp; 我生幸逢圣人起南国，祸乱初平事休息。
从今四海永为家，不用长江限南北。
&nbsp;
牧牛词
&nbsp;
尔牛角弯环，我牛尾秃速，
共拈短笛与长鞭，南陇东冈去相逐。
日斜草远牛行迟，牛劳牛饥唯我知；
牛上唱歌牛下坐，夜归还向牛边卧。
长年牧牛百不忧，但恐输租卖我牛。
&nbsp;
养蚕词
&nbsp;
东家西家罢来往，晴日深窗风雨响。
三眠蚕起食叶多，陌头桑树空枝柯。
新妇守箔女执筐，头发不梳一月忙。
三姑祭后今年好，满簇如云茧成早。
檐前蝶车急作丝，又是夏税相催时。
&nbsp;
咏梅九首（选一）
&nbsp;
琼姿只合在瑶台，谁向江南处处栽。
雪满山中高士卧，月明林下美人来。
寒依疏影萧萧竹，春掩残香漠漠苔。
自去何郎无好咏，东风愁寂几回开？
&nbsp;
客中忆二女
&nbsp;
每忆门前两候归，客中长夜梦魂飞。
料应此际犹依母，灯下看缝寄我衣。
&nbsp;
观鹅
&nbsp;
交睡春塘暖，?香日欲曛。
嫩?黄似酒，净爱白如云。
击乱思常侍，笼归忆右军。
沧波堪远泛，莫入野凫群。
&nbsp;
宫女图
&nbsp;
女奴扶醉踏苍苔，
明月西园侍宴?。
小犬隔花空吠影，
夜深宫禁有谁来？
&nbsp;
背面美人图
&nbsp;
欲呼回首不知名，
背立东风几许情。
莫道画师元不见，
倾城虽见画难成。
&nbsp;
得家书
&nbsp;
未读书中语，忧怀已觉宽。
灯前看封箧，题字有平安。
&nbsp;
赴京道中逢还乡友
&nbsp;
我去君却归，相逢立途次。
欲寄故乡言，先?上京事。
&nbsp;
?文
&nbsp;
风帘一烛对残花，薄?寒笼翠袖纱。
空院别愁惊破梦，东栏井树夜啼鸦。
&nbsp;
柳燕
&nbsp;
妙舞汉宫人，香魂化几春。
娇飞傍杨柳，犹似学腰身。
&nbsp;
闻雁
&nbsp;
江寒月黑夜，定宿蒹葭里。
叫叫过灯前，却是谁惊起？
&nbsp;
惜春
&nbsp;
春过一半未能知，此后还愁不肯迟。
斜日浮云楼上醉，更无言语嗅花枝。
&nbsp;
园中梨花唯开一枝
&nbsp;
栏外见春迟，朝来雪一枝。
不知初发处，误道已残时。
&nbsp;
岳王墓
&nbsp;
大树无枝向北风，
十年遗恨泣英雄。
班师诏已来三殿，
射虏书犹说两宫。
每忆上方谁请剑，
空嗟高庙自藏弓。
栖霞岭上今回首，
不见诸陵白露中。
&nbsp;
寻胡隐者
&nbsp;
渡水复渡水，看花还看花。
春风江上路，不觉到君家。
