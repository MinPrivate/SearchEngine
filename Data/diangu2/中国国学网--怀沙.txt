http://www.confucianism.com.cn/html/all/424215.html
中国国学网--
怀沙
&nbsp;&nbsp; 怀沙 滔滔孟夏兮，草木莽莽。&nbsp; 伤怀永哀兮，汩徂南土。&nbsp; ?兮杳杳，孔静幽默。&nbsp; 郁结纡轸兮，离?而长鞠。&nbsp; 抚情效志兮，冤屈而自抑。&nbsp; ?方以为圜兮，常度未替。&nbsp; 易初本迪兮，君子所鄙。&nbsp; 章画志墨兮，前图未改。&nbsp; 内厚质正兮，大人所盛。&nbsp; 巧?不?兮，孰察其拨正。&nbsp; 玄文处幽兮，?瞍谓之不章；&nbsp; 离娄微睇兮，瞽以为无明。&nbsp; 变白以为黑兮，倒上以为下。&nbsp; 凤皇在?兮，鸡鹜翔舞。&nbsp; 同糅玉石兮，一概而相量。&nbsp; 夫惟党人之鄙固兮，羌不知余之所臧。&nbsp; 任重载盛兮，陷滞而不济。&nbsp; 怀瑾握瑜兮，穷不知所示。&nbsp; 邑犬之群吠兮，吠所怪也。&nbsp; 非俊疑杰兮，固庸态也。&nbsp; 文质疏内兮，众不知余之异采。&nbsp; 材朴委积兮，莫知余之所有。&nbsp; 重仁袭义兮，谨厚以为丰。&nbsp; 重华不可?兮，孰知余之从容！&nbsp; 古固有不并兮，岂知其何故也？&nbsp; 汤禹久远兮，邈而不可慕也？&nbsp; 惩违改忿兮，抑心而自强。&nbsp; 离?而不迁兮，愿志之有像。&nbsp; 进路北次兮，日昧昧其将暮。&nbsp; 舒忧娱哀兮，限之以大故。&nbsp; 乱曰：&nbsp; 浩浩沅湘，分流汩兮。&nbsp; 修路幽蔽，道远忽兮。&nbsp; 怀质抱情，独无匹兮。&nbsp; 伯乐既没，骥焉程兮。&nbsp; 民生禀命，各有所错兮。&nbsp; 定心广志，余何所畏惧兮？&nbsp; 曾伤爰哀，永叹喟兮。&nbsp; 世浑浊莫吾知，人心不可谓兮。&nbsp; 知死不可让，愿勿爱兮。&nbsp; 明告君子，吾将以为类兮。
