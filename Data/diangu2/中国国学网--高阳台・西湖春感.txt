http://www.confucianism.com.cn/html/all/547069.html
中国国学网--
高阳台?西湖春感
&nbsp;&nbsp;&nbsp;&nbsp;&nbsp;&nbsp; 张炎
&nbsp;&nbsp;&nbsp; 【高阳台?西湖春感】<?xml:namespace prefix = o ns = "urn:schemas-microsoft-com:office:office" />
接叶巢莺，平波卷絮，断桥斜日归船。能几番游？看花又是明年。东风且伴蔷薇住，到蔷薇、春已堪怜。更凄然，万绿西泠，一抹荒烟。　
当年燕子知何处？但苔深韦曲，草暗斜川。见说新愁，如今也到鸥边。无心再续笙歌梦，掩重门、浅醉闲眠。莫开帘，怕见飞花，怕听啼鹃。
