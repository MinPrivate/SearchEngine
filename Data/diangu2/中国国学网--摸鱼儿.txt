http://www.confucianism.com.cn/html/all/576303.html
中国国学网--
摸鱼儿
&nbsp;&nbsp;&nbsp;&nbsp;&nbsp; 王恽<?xml:namespace prefix = o ns = "urn:schemas-microsoft-com:office:office" />
&nbsp;&nbsp;&nbsp; [摸鱼儿]
望都门、满山晴雪，葱葱君又西去。当时汉将征西幕，气压瘴江烟雨。还自许。尽虎穴雄深，万里班超举。燕台再过。甚牢落高情，霜风偃薄，似厌貂裘土。
弦歌事、正尔邯郸故步。功名从此轩翥。一麾回首甘陵树，千室正歌来暮。须记取。拊麾外催科，未碍阳城古。征鞍莫驻。趁渭北春天，升堂拜慰，捧檄为亲舞。
