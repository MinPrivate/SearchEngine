http://www.confucianism.com.cn/html/all/692269.html
中国国学网--
徐渭诗选
龛山凯歌
&nbsp;
短剑随枪暮合围，寒风吹血着人飞；
朝来道上看归骑，一片红冰冷铁衣。
&nbsp;
频婆诗
&nbsp;
石蜜偷将结，他鸡伏不成。
千林黄鹄卵，一市楚江萍。
旨夺秋厨腊，鲜专夏碗冰。
上元灯火节，一颗百钱青。
&nbsp;
王元章倒枝梅画
&nbsp;
皓态孤芳压俗姿，
不堪复写拂云枝。
从来万事嫌高格，
莫怪梅花着地垂。
&nbsp;
柳桥不知谁氏园，旧有梨树六株，花甚盛。
&nbsp;
六树梨花打百球，昔年曾记柳桥头。
娇来靥靥西施粉，冷伴年年燕子楼。
不受三郎催羯鼓，好当一梦入罗浮。
今来斫尽谁家圃，鼙负山人扁额休。
&nbsp;
乙丑元日大雪，自饮自醉，遂呼王山人过尚
&nbsp;
元日独酌不成酡，穿林唤客雪中过。
三百六旬又过矣，四十五春如老何。
帻软渐知簪发少，兴豪那计酒筹多。
小园风景偏宜雪，缀柳妆梅有许窠。
