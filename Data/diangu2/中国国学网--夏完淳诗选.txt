http://www.confucianism.com.cn/html/all/692815.html
中国国学网--
夏完淳诗选
别云间
&nbsp;
三年羁旅客，今日又南冠。
无限河山泪，谁言天地宽！
已知泉路近，欲别故乡难。
毅魄归来日，灵旗空际看。
&nbsp;
即事
&nbsp;
复楚情何极，亡秦气未平。
雄风清角劲，落日大旗明。
缟素酬家国，戈船决死生！
胡笳千古恨，一片月临城。
&nbsp;
绝句（四首选一）
&nbsp;
扁舟明月两峰间，千顷芦花人未还；
缥缈苍茫不可接，白云空翠洞庭山。
&nbsp;
精卫
&nbsp;
北风荡天地，有鸟鸣空林。
志长羽翼短，衔石随浮沈。
崇山日以高，沧海日以深。
愧非补天匹，延颈振哀音。
辛苦徒自力，慷慨谁为心？
滔滔东逝波，劳劳成古今。
