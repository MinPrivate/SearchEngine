

<html><head>
<meta http-equiv="Content-Type" content="text/html; charset=gb2312">
<META name="keyword" content="中国国学网|中国国学|中国国粹|中国民族音乐|中国茶艺|中国孔教|中国文化|中国艺术|">
<META name="description" content="中国国学网">
<title>中国国学网-- 周易本义--第一卷</title>
<link rel="Shortcut Icon" href="favicon.ico">
<link rel="Bookmark" href="favicon.ico"> 
<link rel="stylesheet" href="/Css/Style.css" type="text/css">
</head>
<body bgcolor="#FFFFFF" background="images/bg.gif" leftmargin="0" topmargin="0" marginwidth="0" marginheight="0">
<!-- ImageReady Slices (body.psd) -->
<table width="791" height="197" border="0" align="center" cellpadding="0" cellspacing="0" id="__01">
	<tr>
		<td>
			<img src="images/body_01.gif"  width="790" height="173"  alt=""></td>
		
	</tr>
	<tr>
<td  width="790" height="28" valign="middle" background="images/body_02.gif">&nbsp;&nbsp;&nbsp;&nbsp;<a  href="/">国学首页</a>|<a  target="_blank" href="http://wws.confucianism.com.cn">国学私塾</a> |<a href='Category.asp?cataid=A000100090001' target='_blank'>先秦诸子</a>| <a href='Category.asp?cataid=A000100090002' target='_blank'>两汉经学</a>| <a href='Category.asp?cataid=A000100090003' target='_blank'>魏晋玄学</a>| <a href='Category.asp?cataid=A000100090004' target='_blank'>隋唐儒道释之合流</a>| <a href='Category.asp?cataid=A000100090005' target='_blank'>宋明理学</a>| <a href='Category.asp?cataid=A000100090006' target='_blank'>明清哲学</a>| <a href='Category.asp?cataid=A000100090007' target='_blank'>相关研究</a>| <a href='Category.asp?cataid=A000100090008' target='_blank'>现代人读《四书五经》</a>| <a href="/bbs/">论坛</a></td>
		
</tr></table>
	<table  width="791" border="0" align="center" cellpadding="0" cellspacing="0" >
	<tr>
	  <td  width="200" align="right" valign="top" background="images/body.gif"><table width="195" border="0" cellspacing="0" cellpadding="0">
		  <tr><td height="27" align="center" background="images/left_table.gif"><font color="#cc0000" ><b>□ 站内搜索 □</b></font></td>
		</tr>
              <form action="../searchresult.asp" method="post" name="searchLeftForm">
                <tr align="center">
                  <td style="line-height:150%" height=60> 请输入查询的字符串:<br>
                      <input type="text" name="keyword" style="width:150" class="button1">
                      <select name="cataid" style="width:150" class="button1">
                        <option value="" selected>==&gt; 综合查询 &lt;==</option>
                        <option value='A00010004'>&nbsp;|&nbsp;|&nbsp;|_文学</option><option value='A00010005'>&nbsp;|&nbsp;|&nbsp;|_历史</option><option value='A00010006'>&nbsp;|&nbsp;|&nbsp;|_汉语</option><option value='A00010007'>&nbsp;|&nbsp;|&nbsp;|_艺术</option><option value='A00010008'>&nbsp;|&nbsp;|&nbsp;|_宗教</option><option value='A00010009'>&nbsp;|&nbsp;|&nbsp;|_哲学</option><option value='A00010010'>&nbsp;|&nbsp;|&nbsp;|_教育</option><option value='A00010011'>&nbsp;|&nbsp;|&nbsp;|_军事</option><option value='A00010012'>&nbsp;|&nbsp;|&nbsp;|_民俗</option><option value='A00010013'>&nbsp;|&nbsp;|&nbsp;|_科技</option><option value='A00010014'>&nbsp;|&nbsp;|&nbsp;|_国学工具</option><option value='A00010015'>&nbsp;|&nbsp;|&nbsp;|_国学图库</option><option value='A00010016'>&nbsp;|&nbsp;|&nbsp;|_国学考古</option><option value='A00010017'>&nbsp;|&nbsp;|&nbsp;|_国学胜地</option><option value='A00010019'>&nbsp;|&nbsp;|&nbsp;|_中医馆</option><option value='A00030001'>&nbsp;|&nbsp;|&nbsp;|_焦点热点</option><option value='A00030003'>&nbsp;|&nbsp;|&nbsp;|_国学动态</option><option value='A00030004'>&nbsp;|&nbsp;|&nbsp;|_新闻信息</option><option value='A00030005'>&nbsp;|&nbsp;|&nbsp;|_市井百态</option><option value='A00030006'>&nbsp;|&nbsp;|&nbsp;|_专家点评</option><option value='A00030007'>&nbsp;|&nbsp;|&nbsp;|_专题报道</option><option value='A00030008'>&nbsp;|&nbsp;|&nbsp;|_大众评述</option><option value='A00030009'>&nbsp;|&nbsp;|&nbsp;|_义工活动</option><option value='A00030010'>&nbsp;|&nbsp;|&nbsp;|_采访活动</option><option value='A00030011'>&nbsp;|&nbsp;|&nbsp;|_百 艺 坊</option><option value='A00030013'>&nbsp;|&nbsp;|&nbsp;|_学术动态</option><option value='A00030016'>&nbsp;|&nbsp;|&nbsp;|_历史天空</option><option value='A00030017'>&nbsp;|&nbsp;|&nbsp;|_问答平台</option><option value='A00030018'>&nbsp;|&nbsp;|&nbsp;|_国学考古</option><option value='A00030019'>&nbsp;|&nbsp;|&nbsp;|_国学胜地</option><option value='A00030020'>&nbsp;|&nbsp;|&nbsp;|_美食饕餮</option><option value='A00030021'>&nbsp;|&nbsp;|&nbsp;|_奇闻轶事</option><option value='A00030022'>&nbsp;|&nbsp;|&nbsp;|_笑林乐府</option><option value='A00130001'>&nbsp;|&nbsp;|&nbsp;|_晚清国粹</option><option value='A00130002'>&nbsp;|&nbsp;|&nbsp;|_近代学者</option><option value='A00130004'>&nbsp;|&nbsp;|&nbsp;|_本地大师</option><option value='A00130005'>&nbsp;|&nbsp;|&nbsp;|_当代学人2</option>
                      </select>                  </td>
                </tr>
                <tr align="center">
                  <td><input name="bystr" type="radio" value="title" checked>
                标题查询
                <input type="radio" name="bystr" value="content">
                内容查询 <br>
                 <input type="SUBMIT" name="Action" value=" 查 询 " class="button2">
                <input type="RESET" name="Clear" value=" 重 写 " class="button2">                  </td>
                </tr> </form>
	 </table>
	 <table  width="195" border="0" cellpadding="0" cellspacing="0" >
		<tr>
		<td width="208" height="27" align="center" background="images/left_table.gif"><font color="#cc0000" ><b>□  同类目录  □</b></font></td>
		<td>
			<img src="images/分隔符.gif" width="1" height="27" alt=""></td>
	</tr><tr><td> <table  width="180" align="right" border="0" cellpadding="0" cellspacing="0" >
		<tr>
		  <td>
  <li><a href=/zhexue/category.asp?cataid=A000100090001 >先秦诸子</a></li><li><a href=/zhexue/category.asp?cataid=A000100090002 >两汉经学</a></li><li><a href=/zhexue/category.asp?cataid=A000100090003 >魏晋玄学</a></li><li><a href=/zhexue/category.asp?cataid=A000100090004 >隋唐儒道释之合流</a></li><li><a href=/zhexue/category.asp?cataid=A000100090005 >宋明理学</a></li><li><a href=/zhexue/category.asp?cataid=A000100090006 >明清哲学</a></li><li><a href=/zhexue/category.asp?cataid=A000100090007 >相关研究</a></li><li><a href=/zhexue/category.asp?cataid=A000100090008 >现代人读《四书五经》</a></li></td>
		</tr></table></td></tr></table>
	<table  width="195" border="0" cellpadding="0" cellspacing="0" >
		<tr>
		<td width="208" height="27" align="center" background="images/left_table.gif"><font color="#cc0000" ><b>□ 同类热点 □</b></font></td>
		<td>
			<img src="images/分隔符.gif" width="1" height="27" alt=""></td>
	</tr><tr><td><table  width="180" align="right" border="0" cellpadding="0" cellspacing="0" >
          <tr>
            <td>
					<li><a href=/html/zhexue/849556.html >朱熹吕祖谦编选《近思录》</a></li><li><a href=/html/zhexue/850353.html >陆象山文选</a></li><li><a href=/html/zhexue/843872.html >论语集注(卷五至卷九)</a></li><li><a href=/html/zhexue/764479.html >太极图说</a></li><li><a href=/html/zhexue/850431.html >周敦颐集</a></li><li><a href=/html/zhexue/1264855.html >什么是理学</a></li><li><a href=/html/zhexue/848213.html >太极图说注</a></li><li><a href=/html/zhexue/850119.html >朱陆有关周濂溪《太极图说》辩论的书信</a></li><li><a href=/html/zhexue/848525.html >西铭</a></li><li><a href=/html/zhexue/848603.html >东铭</a></li><li><a href=/html/zhexue/849322.html >姚江学案</a></li><li><a href=/html/zhexue/743849.html >宋明理学介绍</a></li><li><a href=/html/zhexue/847979.html >通书</a></li><li><a href=/html/zhexue/1071619.html >宋明理学分系问题</a></li><li><a href=/html/zhexue/1421518.html >周易本义--第一卷</a></li></td>
          </tr>
	      </table></td>
	</tr></table>
	</td>
	  <td width="555" valign="top" background="images/body_05.gif"><table width="96%" border="0" align="center" cellspacing="0" cellpadding="5" bordercolordark="#FFFFFF" bordercolorlight="#000000" style="word-break:break-all;">
              <tr> 
                <td width="100%" ><div align="left" >当前类别：<a href='/'>首页</a>&nbsp;&gt;&gt;&nbsp;<a href='/category.asp?cataid=A0001'>新版国学</a>&nbsp;&gt;&gt;&nbsp;<a href='/category.asp?cataid=A00010009'>哲学</a>&nbsp;&gt;&gt;&nbsp;<a href='/category.asp?cataid=A000100090005'><font color='#FF0000'>宋明理学</font></a> </div> 
                  <div align="center" class="biaoti" ><b>周易本义--第一卷</b> </div><div align="center">
                    <hr size="1" color="#0a778b" width="100%">
                    发布时间： 2007-2-25 11:46:18 被阅览数： <script language="javascript" src="http://www.confucianism.com.cn/hitadd.asp"></script> 次 来源：
					<font color=#003399>香港人文哲WW</font></div>                </td>
              </tr>
              <tr>
                <td><div align="right">文字 〖 <a href="javascript:doZoom(20)" class=tt1>大</a> <a href="javascript:doZoom(14)" class=tt1>中</a> <a href="javascript:doZoom(12)" class=tt1>小</a> 〗
                      ） </div></td>
              </tr>
              <tr> 
                <td width="544"id="zoom" class="wenzhan"><DIV>&nbsp;</DIV>
<DIV>上经</DIV>
<DIV>周，代名也。易，书名也。其卦本伏羲所画，有交易、变易之义，故谓之易。其辞则文王、周公所系，故系之周。以其简重大，故分为上下两篇。《经》则伏羲之画，文王、周公之辞也。并孔子所作之《传》十篇，凡十二篇。中间颇为诸儒所乱。近世晁氏始正其失，而未能尽合古文。吕氏又更定着为《经》二卷、《传》十卷，乃复孔氏之旧云。</DIV>
<DIV>干下，干上。</DIV>
<DIV>干：元亨利贞。干，渠焉反。六画者，伏羲所画之卦也。「―」者，奇也，阳之数也。干者，健也，阳之性也。本注干字，三画卦之名也。下者，内卦也；上者，外卦也。经文干字，六画卦之名也。伏羲仰观俯察，见阴阳有奇耦之数，故画一奇以象阳，画一耦以象阴。见一阴一阳有各生一阴一阳之象，故自下而上，再倍而三，以成八卦。见阳之性健，而其成形之大者为天，故三奇之卦，名之曰干，而拟之于天也。三画已具，八卦已成，则又三倍其画，以成六画，而于八卦之上，各加八卦，以成六十四卦也。此卦六画皆奇，上下皆干，则阳之纯而健之至也。故干之名，天之象，皆不易焉。元亨利贞，文王所系之辞，以断一卦之吉凶，所谓《彖辞》者也。元，大也。亨，通也。利，宜也。贞，正而固也。文王以为干道大通而至正，故于筮得此卦，而六爻皆不变者，言其占当得大通，而必利在正固，然后可以保其终也。此圣人所以作《易》，教人卜筮，而可以开物成务之精意。余卦放此。</DIV>
<DIV>初九，潜龙勿用。潜，捷言反。初九者，卦下阳爻之名。凡画卦者，自下而上，故以下爻为初。阳数九为老，七为少，老变而少不变，故谓阳爻为九。潜龙勿用，周公所系之辞，以断一爻之吉凶，所谓《爻辞》者也。潜，藏也。龙，阳物也。初阳在下，未可施用，故其象为潜龙。其占日勿用。凡遇干而此爻变者，当观此象，而玩其占也。余爻放此。</DIV>
<DIV>九二，见龙在田，利见大人。「见龙」之见，贤遍反。卦内「见龙」并同。二，谓自下而上，第二爻也。后放此。九二，刚健中正，出潜离隐，泽及于物，物所利见，故其象为见龙在田，其占为利见大人。九二虽未得位，而大人之德已着，常人不足以当之，故值此爻之变者，但为利见此人而已。盖亦谓在下之大人也。此以爻与占者相为主宾，自为一例。若有见龙之德，则为利见九五在上之大人矣。</DIV>
<DIV>九三，君子终日干干，夕惕若，厉无咎。九，阳爻。三，阳位。重刚不中，居下之上，乃危地也。然性体刚健，有能干干惕厉之象，故其占如此。君子，指占者而言。言能忧惧如是，则虽处危地而无咎也。九四，或跃在渊，无咎。跃，羊灼反。或者，疑而未定之辞。跃者，无所缘而绝于地，特未飞尔。渊者，上空下洞，深昧不测之所。龙之在是，若下于田，或跃而起，则向乎天矣。九阳四阴，居上之下，改革之际，进退未定之时也。故其象如此，其占能随时进退，则无咎也。</DIV>
<DIV>九五，飞龙在天，利见大人。刚健中正以居尊位，如以圣人之德，居圣人之位。故其象如此，而占法与九二同，特所利见者在上之大人尔。若有其位，则为利见九二在下之大人也。上九，亢龙有悔。亢，苦浪反。上者，最上一爻之名。亢者，过于上而不能下之意也。阳极于上，动必有悔，故其象占如此。</DIV>
<DIV>用九，见群龙无首，吉。用九，言凡筮得阳爻者，皆用九而不用七。盖诸卦百九十二阳爻之通例也。以此卦纯阳而居首，故于此发之，而圣人因系之辞，使遇此卦而六爻皆变者，即此占之。盖六阳皆变，刚而能柔，吉之道也，故为「群龙无首」之象，而其占为如是，则吉也。《春秋传》曰：「《干》之《坤》，曰：‘见群龙无首，吉。’」盖即纯《坤》卦辞「牝马之贞，先迷后得，东北丧朋」之意。</DIV>
<DIV>《彖》曰：大哉干元，万物资始，乃统天。彖，吐乱反。彖，即文王所系之辞。传者，孔子所以释经之辞也。后凡言传者，放此。此专以天道明干义，又析「元亨利贞」为四德以发明之。而此一节，首释元义也。大哉，叹辞。元，大也，始也。干元，天德之大始。故万物之生，皆资之以为始也。又为四德之首，而贯乎天德之始终，故曰统天。云行雨施，品物流形。施，始豉反。卦内同。此释《干》之「亨」也。大明终始，六位时成，时乘六龙以御天。始，即元也。终，谓贞也。不终则无始，不贞则无以为元也。此言圣人大明干道之终始，则见卦之六位各以时成，而乘此六阳以行天道，是乃圣人之元亨也。干道变化，各正性命，保合太和，乃利贞。变者，化之渐。化者，变之成。物所受为性，天所赋为命。太和，阴阳会合冲和之气也。各正者，得于有生之初。保合者，全于已生之后。此言干道变化，无所不利，而万物各得其性命以自全，以释利贞之义也。首出庶物，万国咸宁。圣人在上，高出于物，犹干道之变化也。万国各得其所而咸宁，犹万物之各正性命而保合、太和也。此言圣人之利贞也，盖尝统而论之。元者，物之始生，亨者，物之畅茂，利则向于实也，贞则实之成也。实之既成，则其根蒂脱落，可复种而生矣，此四德之所以循环而无端也。然而四者之间，生气流行，初无间断，此元之所以包四德而统天也。其以圣人而言，则孔子之意，盖以此卦为圣人得天位，行天道，而致太平之占也。虽其文义有非文王之旧者，然读者各以其意求之，则并行而不悖也。《坤》卦放此。《象》曰：天行健，君子以自强不息。象者，卦之上下两象，及两象之六爻，周公所系之辞也。天，《干》卦之象也。凡重卦皆取重义，此独不然者，天一而已。但言天行，则见其一日一周，而明日又一周。若重复之象，非至健不能也。君子法之，不以人欲害其天德之刚，则自强而不息矣。「潜龙勿用」，阳在下也。阳，谓九。下，谓潜。「见龙在田」，德施普也。「终日干干」，反复道也。复，芳服反。本亦作「覆」。反复，重复践行之意。「或跃在渊」，进无咎也。可以进而不必进也。「飞龙在天」，大人造也。造，徂早反。造，犹作也。「亢龙有悔」，盈不可久也。「用九」，天德不可为首也。言阳刚不可为物先，故六阳皆变而吉。「天行」以下，先儒谓之《大象》。「潜龙」以下，先儒谓之《小象》。后放此。</DIV>
<DIV>《文言》曰：元者，善之长也，亨者，嘉之会也，利者，义之和也，贞者，事之干也。长，丁丈反。下「长人」同。干，古旦反。此篇申《彖传》、《象传》之意，以尽《干》、《坤》二卦之蕴，而余卦之说，因可以例推云。元者，生物之始，天地之德，莫先于此，故于时为春，于人则为仁，而众善之长也。亨者，生物之通，物至于此，莫不嘉美，故于时为夏，于人则为礼，而众美之会也。利者，生物之遂，物各得宜，不相妨害，故于时为秋，于人则为义，而得其分之和。贞者，生物之成。实理具备，随在各足，故于时为冬，于人则为智，而为众事之干。干，木之身而枝叶所依以立者也。君子体仁足以长人，嘉会足以合礼，利物足以和义，贞固足以干事。以仁为体，则无一物不在所爱之中，故足以长人。嘉其所会，则无不合礼。使物各得其所利，则义无不和。贞固者，知正之所在而固守之，所谓知而弗去者也，故足以为事之干。君子行此四德者，故曰「干：元、亨、利、贞」。非君子之至健，无以行此，故曰「干：元、亨、利、贞」。此第一节，申《彖传》之意，与《春秋传》所载穆姜之言不异，疑古者已有此语。穆姜称之，而夫子亦有取焉，故下文别以「子曰」表孔子之辞。盖传者欲以明此章之为古语也。</DIV>
<DIV>初九曰「潜龙勿用」，何谓也？子曰：「龙德而隐者也。不易乎世，不成乎名，遁世无闷，不见是而无闷，乐则行之，忧则违之，确乎其不可拔，潜龙也。」乐，音洛。确，苦学反。龙德，圣人之德也，在下故隐。易，谓变其所守。大抵《干》卦六爻，《文言》皆以圣人明之，有隐显而无浅深也。九二曰「见龙在田，利见大人」，何谓也？子曰：「龙德而正中者也。庸言之信，庸行之谨，闲邪存其诚，善世而不伐，德博而化。《易》曰‘见龙在田，利见大人’，君德也。」行，下孟反。邪，似嗟反。正中，不潜而未跃之时也。常言亦信，常行亦谨，盛德之至也。闲邪存其诚，无疽啾Ｖ意。言君德也者，释大人之为九二也。</DIV>
<DIV>九三曰「君子终日干干，夕惕若，厉无咎」，何谓也？子曰：「君子进德修业。忠信，所以进德也。修辞立其诚，所以居业也。知至至之，可与几也。知终终之，可与存义也。是故居上位而不骄，在下位而不忧。故干干因其时而惕，虽危，无咎矣。」几，音机。忠信，主于心者，无一念之不诚也。修辞见于事者，无一言之不实也。虽有忠信之心，然非修辞立诚，则无以居之。知至至之，进德之事，知终终之，居业之事，所以终日干干而夕犹惕若者，以此故也。可上可下，不骄不忧，所谓无咎也。九四曰「或跃在渊，无咎」，何谓也？子曰：「上下无常，非为邪也；进退无恒，非离群也。君子进德修业，欲及时也，故无咎。」离，去声。内卦以德学言，外卦以时位言。进德修业，九三备矣。此则欲其及时而进也。</DIV>
<DIV>九五曰「飞龙在天，利见大人」，何谓也？子曰：「同声相应，同气相求。水流湿，火就燥，云从龙，风从虎，圣人作而万物睹。本乎天者亲上，本乎地者亲下，则各从其类也。」应，去声。作，起也。物，犹人也。睹，释利见之意也。本乎天者，谓动物，本乎地者，谓植物。物各从其类。圣人，人类之首也。故兴起于上，则人皆见之。</DIV>
<DIV>上九曰「亢龙有悔」，何谓也？子曰：「贵而无位，高而无民，贤人在下位而无辅，是以动而有悔也。」贤人在下位，谓九五以下。无辅，以上九过高志满，不来辅助之也。此第二节，申《象传》之意。「潜龙勿用」，下也。「见龙在田」，时舍也。舍，音扌舍。言未为时用也。「终日干干」，行事也。「或跃在渊」，自试也。未遽有为，姑试其可。「飞龙在天」，上治也。治，平声。居上以治下。「亢龙有悔」，穷之灾也。干元「用九」，天下治也。治，去声。言干元用九，见与他卦不同。君道刚而能柔，天下无不治矣。此第三节，再申前意。</DIV>
<DIV>「潜龙勿用」，阳气潜藏。「见龙在田」，天下文明。虽不在上位，然天下已被其化。「终日干干」，与时偕行。时，当然也。「或跃在渊」，干道乃革。离下而上，变革之时。「飞龙在天」，乃位乎天德。天德，即天位也。盖唯有是德，乃宜居是位，故以名之。「亢龙有悔」，与时偕极。干元「用九」，乃见天则。刚而能柔，天之法也。此第四节，又申前意。</DIV>
<DIV>《干》「元」者，始而亨者也。始则必亨，理势然也。「利贞」者，性情也。收敛归藏，乃见性情之实。干始能以美利利天下，不言所利，大矣哉。始者，元而亨也。利天下者，利也。不言所利者，贞也。或曰：《坤》利牝马，则言所利矣。大哉干乎，刚健中正，纯粹精也。刚以体言，健兼用言中者，其行无过不及。正者，其立不偏。四者，干之德也。纯者，不杂于阴柔。粹者，不杂于邪恶。盖刚健中正之至极而精者，又纯粹之至极也。或疑干刚无柔，不得言中正者，不然也。天地之间，本一气之流行，而有动静尔。以其流行之统体而言，则但谓之干而无所不包矣；以其动静分之，然后有阴阳刚柔之别也。六爻发挥，旁通情也。旁通，犹言曲尽。时乘六龙，以御天也。云行雨施，天下平也。言圣人时乘六龙以御天，则如天之云行雨施而天下平也。此第五节，复申首章之意。</DIV>
<DIV>君子以成德为行，日可见之行也。「潜」之为言也，隐而未见，行而未成，是以君子弗用也。行，并去声。「未见」之见，音现。成德，已成之德也。初九固成德，但其行未可见尔。君子学以聚之，问以辨之，宽以居之，仁以行之。《易》曰「见龙在田，利见大人」，君德也。盖由四者以成大人之德。再言君德，以深明九二之为大人也。</DIV>
<DIV>九三，重刚而不中，上不在天，下不在田，故干干因其时而惕，虽危，无咎矣。重，平声。下同。重刚，谓阳爻阳位。</DIV>
<DIV>九四，重刚而不中，上不在天，下不在田，中不在人，故或之。或之者，疑之也。故无咎。九四非重刚，重字疑衍。在人，谓三。或者，随时而未定也。</DIV>
<DIV>夫大人者，与天地合其德，与日月合其明，与四时合其序，与鬼神合其吉凶；先天而天弗违，后天而奉天时。天且弗违，而况于人乎？况于鬼神乎？夫，音扶。先、后，并去声。大人，即释爻辞所利见之大人也。有是德而当其位，乃可以当之。人与天地鬼神，本无二理，特蔽于有我之私，是以梏于形体而不能相通。大人无私，以道为体，曾何彼此先后之可言哉？先天不违，谓意之所为，默与道契。后天、奉天，谓知理如是，奉而行之。回纥谓郭子仪曰：「卜者言，此行当见一大人而还。」其占盖与此合。若子仪者，虽未及乎夫子之所论，然其至公无我，亦可谓当时之大人矣。</DIV>
<DIV>「亢」之为言也，知进而不知退，知存而不知亡，知得而不知丧。丧，去声。所以动而有悔也。其唯圣人乎。知进退存亡，而不失其正者，其唯圣人乎。知其理势如是，而处之以道，则不至于有悔矣，固非计私以避害者也。再言其唯圣人乎，始若设问，而卒自应之也。此第六节，复申第二、第三、第四节之意。</DIV>
<DIV>坤下，坤上。</DIV>
<DIV>坤：元亨，利牝马之贞。君子有攸往，先迷后得，主利。西南得朋，东北丧朋。安贞吉。牝，频忍反。丧，去声。一者，偶也，阴之数也。坤者，顺也，阴之性也。注中者，三画卦之名也；经中者，六画卦之名也。阴之成形，莫大于地。此卦三画皆偶，故名坤而象地。重之又得坤焉，则是阴之纯，顺之至，故其名与象皆不易也。牝马，顺而健行者，阳先阴后，阳主义，阴主利。西南，阴方，东北，阳方。安，顺之为也。贞，健之守也。遇此卦者，其占为大亨，而利以顺健为正。如有所往，则先迷后得而主于利。往西南则得朋，往东北则丧朋，大抵能安于正则吉也。</DIV>
<DIV>《彖》曰：至哉坤元，万物资生，乃顺承天。此以地道明坤之义，而首言元也。至，极也，比大义差缓。始者，气之始；生者，形之始。顺承天施，地之道也。坤厚载物，德合无疆，含弘光大，品物咸亨。疆，居良反。下同。言亨也。德合无疆，谓配干也。牝马地类，行地无疆，柔顺利贞，君子攸行。言利贞也。马，干之象，而以为地类者。牝，阴物，而马又行地之物也。行地无疆，则顺而健矣。柔顺利贞，坤之德也。「君子攸行」，人之所行如坤之德也。所行如是，则其占如下文所云也。先迷失道，后顺得常，西南得朋，乃与类行，东北丧朋，乃终有庆。阳大阴小，阳得兼阴，阴不得兼阳。故坤之德，常减于干之半也。东北虽丧朋，然反之西南，则终有庆矣。安贞之吉，应地无疆。安而且贞，地之德也。《象》曰：地势坤，君子以厚德载物。地，坤之象。亦一而已，故不言重，而言其势之顺，则见其高下相因之无穷，至顺极厚而无所不载也。</DIV>
<DIV>初六，履霜，坚冰至。六，阴爻之名。阴数六老而八少，故谓阴爻为六也。霜，阴气所结，盛则水冻而为冰。此爻阴始生于下，其端甚微，而其势必盛，故其象如履霜，则知坚冰之将至也。夫阴阳者，造化之本，不能相无，而消长有常，亦非人所能损益也。然阳主生，阴主杀，则其类有淑慝之分焉。故圣人作《易》，于其不能相无者，既以健顺仁义之属明之，而无所偏主。至其消长之际，淑慝之分，则未尝不致其扶阳抑阴之意焉。盖所以赞化育而参天地者，其旨深矣。不言其占者，谨微之意，已可见于象中矣。《象》曰：履霜坚冰，阴始凝也。驯致其道，至坚冰也。凝，鱼陵反。驯，似遵反。按，《魏志》作「初六，履霜」，今当从之。驯，顺习也。</DIV>
<DIV>六二，直方大，不习无不利。柔顺正固，坤之直也。赋形有定，坤之方也。德合无疆，坤之大也。六二柔顺而中正，又得坤道之纯者。故其德内直外方而又盛大，不待学习而无不利。占者有其德，则其占如是也。</DIV>
<DIV>《象》曰：六二之动，直以方也。「不习无不利」，地道光也。</DIV>
<DIV>六三，含章可贞，或从王事，无成有终。六阴三阳，内含章美，可贞以守。然居下之上，不终含藏，故或时出而从上之事，则始虽无成，而后必有终。爻有此象，故戒占者有此德，则如此占也。《象》曰：「含章可贞」，以时发也。「或从王事」，知光大也。知，音智。六四，括囊，无咎，无誉。括，古活反。誉，音余，又音预。括囊，言结囊口而不出也。誉者，过实之名。谨密如是，则无咎而亦无誉矣。六四重阴不中，故其象占如此。盖或事当谨密，或时当隐遁也。《象》曰：「括囊，无咎」，慎不害也。</DIV>
<DIV>六五，黄裳，元吉。黄，中色。裳，下饰。六五，以阴居尊，中顺之德，充诸内而见于外，故其象如此。而其占为大善之吉也。占者德必如是，则其占亦如是矣。《春秋传》：南蒯将叛，筮得此爻，以为大吉。子服惠伯曰：「忠信之事则可，不然必败。外疆内温，忠也，和以率贞，信也。故曰：黄裳，元吉。黄，中之色也。裳，下之饰也。元，善之长也。中不忠，不得其色，下不共，不得其饰，事不善，不得其极。且夫《易》不可以占险，三者有阙，筮虽当，未也。」后蒯果败。此可以见占法矣。</DIV>
<DIV>《象》曰：「黄裳，元吉」，文在中也。文在中而见于外也。</DIV>
<DIV>上六，龙战于野，其血玄黄。阴盛之极，至与阳争，两败俱伤。其象如此，占者如是，其凶可知。《象》曰：「龙战于野」，其道穷也。</DIV>
<DIV>用六，利永贞。用六，言凡筮得阴爻者，皆用六而不用八。亦通例也。以此卦纯阴而居首，故发之。遇此卦而六爻俱变者，其占如此辞。盖阴柔而不能固守，变而为阳，则能永贞矣。故戒占者以利永贞，即《干》之利贞也。自《坤》而变，故不足于元亨云。</DIV>
<DIV>《象》曰：用六永贞，以大终也。初阴后阳，故曰大终。</DIV>
<DIV>《文言》曰：坤，至柔而动也刚，至静而德方，刚、方，释牝马之贞也。方，谓生物有常。后得主而有常，《程传》曰：「‘主’下当有‘利’字。」含万物而化光。复明亨义。坤道其顺乎，承天而时行。复明顺承天之义。此以上，申《彖传》之意。</DIV>
<DIV>积善之家，必有余庆，积不善之家，必有余殃。臣弑其君，子弑其父，非一朝一夕之故，其所由来者渐矣。由辩之不早辩也。《易》曰：「履霜，坚冰至」，盖言顺也。古字「顺」、「慎」通用，按此当作慎，言当辩之于微也。</DIV>
<DIV>直其正也，方其义也。君子敬以直内，义以方外。敬义立而德不孤，「直方大，不习无不利」，则不疑其所行也。此以学而言之也。正，谓本体。义，谓裁制。敬，则本体之守也。直内、方外，《程传》备矣。不孤，言大也。疑故习而后利，不疑则何假于习。传曰：「直，言其正也，方，言其义也。君子主敬以直其内，守义以方其外。敬立而内直，义形而外方。义形于外，非在外也。敬义既立，其德盛矣。不期大而大矣，德不孤也。无所用而不周，无所施而不利，孰为疑乎？」</DIV>
<DIV>阴虽有美，含之以从王事，弗敢成也。地道也，妻道也，臣道也，地道无成，而代有终也。天地变化，草木蕃。天地闭，贤人隐。《易》曰：「括囊，无咎，无誉。」盖言谨也。君子黄中通理，黄中，言中德在内。释「黄」字之义也。正位居体，虽在尊位，而居下体。释「裳」字之义也。美在其中，而畅于四支，发于事业，美之至也。美在其中，复释黄中。畅于四支，复释居体。阴疑于阳必战，为其嫌于无阳也，故称龙焉，犹未离其类也，故称血焉。夫玄黄者，天地之杂也。天玄而地黄。为，于伪反。离，力智反。夫，音扶。疑，谓钧敌而无小大之差也。坤虽无阳，然阳未尝无也。血，阴属，盖气阳而血阴也。玄黄，天地之正色，言阴阳皆伤也。此以上，申《象传》之意。震下，坎上。</DIV>
<DIV>屯：元亨，利贞。勿用有攸往，利建侯。屯，张伦反。震坎，皆三画卦之名。震，一阳动于二阴之下，故其德为动，其象为雷。坎，一阳陷于二阴之间，故其德为陷、为险，其象为云、为雨、为水。屯，六画卦之名也，难也，物始生而未通之意。故其为字，象屮穿地始出而未申也。其卦以震遇坎，干、坤始交而遇险陷，故其名为屯。震动在下，坎险在上，是能动乎险中。能动虽可以亨，而在险，则宜守正，而未可遽进。故筮得之者，其占为大亨而利于正，但未可遽有所往耳。又，初九，阳居阴下，而为成卦之主，是能以贤下人，得民而可君之象。故筮立君者，遇之则吉也。</DIV>
<DIV>《彖》曰：「屯」，刚柔始交而难生。难，去声。六二《象》同。以二体释卦名义。始交，谓震。难生，谓坎。动乎险中，大亨贞。以二体之德释卦辞。动，震之为也。险，坎之地也。自此以下，释「元亨利贞」，乃用文王本意。雷雨之动满盈，天造草昧，宜建侯而不宁。以二体之象释卦辞。雷，震象。雨，坎象。天造，犹言天运。草，杂乱。昧，晦冥也。阴阳交而雷雨作，杂乱晦冥，塞乎两间。天下未定，名分未明，宜立君以统治，而未可遽谓安宁之是也。不取初九爻义者，取义多端，姑举其一也。《象》曰：云雷，屯，君子以经纶。坎不言水而言云者，未通之意。经纶，治丝之事。经引之，纶理之也。屯难之世，君子有为之时也。</DIV>
<DIV>初九，盘桓，利居贞，利建侯。盘，步干反。盘桓，难进之貌。屯难之初，以阳在下，又居动体，而上应阴柔险陷之爻，故有盘桓之象。然居得其正，故其占利于居贞。又本成卦之主，以阳下阴，为民所归，侯之象也。故其象又如此，而占者如是，则利建以为侯也。</DIV>
<DIV>《象》曰：虽盘桓，志行正也。以贵下贱，大得民也。下，遐嫁反。</DIV>
<DIV>六二，屯如如，乘马班如，匪寇婚媾，女子贞不字，十年乃字。，张连反。乘，绳澄反，又音绳。班，分布不进之貌。字，许嫁也。《礼》曰：「女子许嫁，笄而字。」六二，阴柔中正，有应于上，而乘初刚，故为所难而回不进。然初非为寇也，乃求与己为婚媾耳。但己守正，故不之许，至于十年，数穷理极，则妄求者去，正应者合，而可许矣。爻有此象，故因以戒占者。</DIV>
<DIV>《象》曰：六二之难，乘刚也。「十年乃字」，反常也。</DIV>
<DIV>六三，即鹿无虞，惟入于林中，君子几，不如舍，往吝。几，音机。舍，音扌舍。《象》同。阴柔居下，不中不正，上无正应，妄行取困，为逐鹿无虞陷入林中之象。君子见几，不如舍去。若往逐而不舍，必致羞吝。戒占者宜如是也。</DIV>
<DIV>《象》曰：「即鹿无虞」，以从禽也。君子舍之，往吝，穷也。</DIV>
<DIV>六四，乘马班如，求婚媾，往吉，无不利。阴柔居屯，不能上进，故为乘马班如之象。然初九守正居下，以应于己，故其占为下求婚媾则吉也。</DIV>
<DIV>《象》曰：求而往，明也。</DIV>
<DIV>九五，屯其膏，小，贞吉，大，贞凶。九五虽以阳刚中正居尊位，然当屯之时，陷于险中，虽有六二正应，而阴柔才弱，不足以济。初九得民于下，众皆归之。九五坎体，有膏润而不得施，为屯其膏之象。占者以处小事，则守正犹可获吉，以处大事，则虽正而不免于凶。</DIV>
<DIV>《象》曰：「屯其膏」，施未光也。施，始豉反。</DIV>
<DIV>上六，乘马班如，泣血涟如。阴柔无应，处屯之终。进无所之，忧惧而已。故其象如此。《象》曰：「泣血涟如」，何可长也。长，直良反。</DIV>
<DIV>坎下，艮上。</DIV>
<DIV>蒙：亨。匪我求童蒙，童蒙求我。初筮告，再三渎，渎则不告。利贞。告，音谷。三，息暂反。渎，音独。艮，亦三画卦之名。一阳止于二阴之上，故其德为止，其象为山。蒙，昧也，物生之初，蒙昧未明也。其卦以坎遇艮，山下有险，蒙之地也，内险外止，蒙之意也。故其名为蒙。「亨」以下，占辞也。九二，内卦之主，以刚居中，能发人之蒙者，而与六五阴阳相应。故遇此卦者，有亨道也。我，二也。童蒙，幼稚而蒙昧，谓"</DIV>
<DIV>五也。筮者明，则人当求我而其亨在人。筮者暗，则我当求人而亨在我。人求我者，当视其可否而应之。我求人者，当致其精一而扣之。而明者之养蒙，与蒙者之自养，又皆利于以正也。《彖》曰：「蒙」，山下有险，险而止，蒙。以卦象，卦德释卦名，有两义。「蒙，亨」，以亨行时中也。「匪我求童蒙，童蒙求我」，志应也。「初筮告」，以刚中也。「再三渎，渎则不告」，渎蒙也。蒙以养正，圣功也。以卦体释卦辞也。九二以可亨之道，发人之蒙，而又得其时之中，谓如下文所指之事，皆以亨行而当其可也。志应者，二刚明，五柔暗，故二不求五，而五求二，其志自相应也。以刚中者，以刚而中，故能告而有节也。渎，筮者二三，则问者固渎，而告者亦渎矣。蒙以养正，乃作圣之功，所以释「利贞」之义也。《象》曰：山下出泉，蒙，君子以果行育德。行，下孟反。六三《象》同。泉，水之始出者，必行而有渐也。</DIV>
<DIV>初六，发蒙，利用刑人，用说桎梏，以往吝。说，吐活反。桎，音质。梏，古毒反。以阴居下，蒙之甚也。占者遇此，当发其蒙。然发之之道，当痛惩而暂舍之，以观其后。若遂往而不舍，则致羞吝矣。戒占者当如是也。</DIV>
<DIV>《象》曰：「利用刑人」，以正法也。发蒙之初，法不可不正。惩戒所以正法也。九二，包蒙，吉，纳妇，吉，子克家。九二以阳刚为内卦之主，统治群阴，当发蒙之任者。然所治既广，物性不齐，不可一概取必。而爻之德刚而不过，为能有所包容之象。又，以阳受阴，为纳妇之象。又，居下位而能任上事，为子克家之象。故占者有其德而当其事，则如是而吉也。</DIV>
<DIV>《象》曰：「子克家」，刚柔接也。指二五之应。</DIV>
<DIV>六三，勿用取女，见金夫，不有躬，无攸利。取，七具反。六三阴柔，不中不正，女之见金夫而不能有其身之象也。占者遇之，则其取女必得如是之人，无所利矣。金夫，盖以金赂己而挑之，若鲁秋胡之为者。《象》曰：「勿用取女」，行不顺也。顺，当作「慎」。盖「顺」、「慎」古字通用。《荀子》「顺墨」作「慎墨」，且「行不慎」，于经意尤亲切，今当从之。</DIV>
<DIV>六四，困蒙，吝。既远于阳，又无正应，为困于蒙之象。占者如是，可羞吝也。能求刚明之德而亲近之，则可免矣。</DIV>
<DIV>《象》曰：困蒙之吝，独远实也。远，于万反。实，叶韵去声。</DIV>
<DIV>六五，童蒙，吉。柔中居尊，下应九二，纯一未发，以听于人，故其象为童蒙，而其占为如是，则吉也。《象》曰：童蒙之吉，顺以巽也。</DIV>
<DIV>上九，击蒙，不利为寇，利御寇。以刚居上，治蒙过刚，故为击蒙之象。然取必太过，攻治太深，则必反为之害。惟捍其外，诱以全其真纯，则虽过于严密，乃为得宜。故戒占者如此。凡事皆然，不止为诲人也。《象》曰：利用御寇，上下顺也。御寇以刚，上下皆得其道。</DIV>
<DIV>干下，坎上。</DIV>
<DIV>需：有孚，光亨，贞吉，利涉大川。需，待也。以干遇坎，干健坎险，以刚遇险，而不遽进以陷于险，待之义也。孚，信之在中者也。其卦九五以坎体中实，阳刚中正而居尊位，为有孚得正之象。坎水在前，干健临之，将涉水而不轻进之象。故占者为有所待，而能有信，则光亨矣。若又得正，则吉，而利涉大川。正固无所不利，而涉川尤贵于能待，则不欲速而犯难也。</DIV>
<DIV>《彖》曰：「需」，须也，险在前也。刚健而不陷，其义不困穷矣。此以卦德释卦名义。「需，有孚，光亨，贞吉」，位乎天位，以正中也。「利涉大川」，往有功也。以卦体及两象释卦辞。《象》曰：云上于天，需，君子以饮食宴乐。上，上声。乐，音洛。云上于天，无所复为，待其阴阳之和而自雨尔。事之当需者，亦不容更有所为，但饮食宴乐，俟其自至而已。一有所为，则非需也。初九，需于郊，利用恒，无咎。郊，旷远之地，未近于险之象也，而初九阳刚，又有能恒于其所之象，故戒占者能如是，则无咎也。</DIV>
<DIV>《象》曰：「需于郊」，不犯难行也。「利用恒，无咎」，未失常也。难，去声。九二，需于沙，小有言，终吉。沙，则近于险矣。言语之伤，亦灾害之小者。渐进，近坎，故有此象。刚中能需，故得终吉。戒占者当如是也。</DIV>
<DIV>《象》曰：「需于沙」，衍在中也，虽「小有言」，以吉终也。衍，以善反。衍，宽意。以宽居中，不急进也。</DIV>
<DIV>九三，需于泥，致寇至。泥，将陷于险矣。寇，则害之大者。九三去险愈近，而过刚不中，故其象如此。《象》曰：「需于泥」，灾在外也，自我致寇，敬慎不败也。外，谓外卦。敬慎不败，发明占外之占。圣人示人之意切矣。</DIV>
<DIV>六四，需于血，出自穴。血者，杀伤之地。穴者，险陷之所。四交坎体，入乎险矣，故为需于血之象。然柔得其正，需而不进，故又为出自穴之象。占者如是，则虽在伤地，而终得出也。《象》曰：「需于血」，顺以听也。</DIV>
<DIV>九五，需于酒食，贞吉。酒食，宴乐之具，言安以待之。九五阳刚中正，需于尊位，故有此象。占者如是而贞固，则得吉也。</DIV>
<DIV>《象》曰：酒食，「贞吉」，以中正也。</DIV>
<DIV>上六，入于穴，有不速之客三人来，敬之，终吉。阴居险极，无复有需，有陷而入穴之象。下应九三。九三与下二阳需极并进，为不速客三人之象。柔不能御而能顺之，有敬之之象。占者当陷险中，然于非意之来，敬以待之，则得终吉也。</DIV>
<DIV>《象》曰：不速之客来，「敬之终吉」，虽不当位，未大失也。当，都浪反。后凡言「当位」、「不当位」者，仿此。以阴居上，是为当位。言不当位，未详。</DIV>
<DIV>坎下，干上。</DIV>
<DIV>讼：有孚窒，惕中吉，终凶，利见大人，不利涉大川。窒，张栗反。讼，争辩也。上干下坎，干刚坎险，上刚以制其下，下险以伺其上，又为内险而外健，又为己险而彼健，皆讼之道也。九二中实，上无应与，又为加忧。且于卦变自遁而来，为刚来居二，而当下卦之中，有有孚而见窒，能惧而得中之象。上九过刚，居讼之极，有终极其讼之象。九五刚健中正，以居尊位，有大人之象。以刚乘险，以实履陷，有不利涉大川之象。故戒占者必有争辩之事，而随其所处为吉凶也。</DIV>
<DIV>《彖》曰：「讼」，上刚下险，险而健，讼。以卦德释卦名义。「讼，有孚窒，惕中吉」，刚来而得中也。「终凶」，讼不可成也。「利见大人」，尚中正也。「不利涉大川」，入于渊也。以卦变、卦体、卦象释卦辞。</DIV>
<DIV>《象》曰：天与水违行，讼，君子以作事谋始。天上水下，其行相违。作事谋始，讼端绝矣。初六，不永所事，小有言，终吉。阴柔居下，不能终讼，故其象占如此。</DIV>
<DIV>《象》曰：「不永所事」，讼不可长也。虽「小有言」，其辩明也。</DIV>
<DIV>九二，不克讼，归而逋，其邑人三百户，无眚。逋，补吴反。眚，生领反。九二阳刚，为险之主，本欲讼者也。然以刚居柔，得下之中，而上应九五，阳刚居尊，势不可敌，故其象占如此。邑人三百户，邑之小者。言自处卑约，以免灾患。占者如是，则无眚矣。</DIV>
<DIV>《象》曰：不克讼，归逋窜也，自下讼上，患至掇也。窜，七乱反。掇，都活反。掇，自取也。六三，食旧德，贞，厉终吉。或从王事，无成。食，犹食邑之食，言所享也。六三阴柔，非能讼者。故守旧居正，则虽危而终吉。然或出而从上之事，则亦必无成功。占者守常而不出，则善也。《象》曰：「食旧德」，从上吉也。从上吉，谓随人则吉；明自主事，则无成功也。"</DIV>
<DIV>九四，不克讼，复即命，渝，安贞，吉。渝，以朱反。即，就也。命，正理也。渝，变也。九四刚而不中，故有讼象。以其居柔，故又为不克，而复就正理，渝变其心，安处于正之象。占者如是，则吉也。《象》曰：「复即命，渝，安贞」，不失也。</DIV>
<DIV>九五，讼，元吉。阳刚中正，以居尊位，听讼而得其平者也。占者遇之，讼而有理，必获伸矣。《象》曰：「讼，元吉」，以中正也。中则听不偏，正则断合理。</DIV>
<DIV>上九，或锡之般</DIV>
<DIV>革带，终朝三褫之。褫，敕纸反。般</DIV>
<DIV>革带，命服之饰。褫，夺也。以刚居讼极，终讼而</DIV>
<DIV>能胜之，故有锡命受服之象。然以讼得之，岂能安久，故又有终朝三褫之象。其占为终讼无理，而或取胜，然其所得，终必失之。圣人为戒之意深矣。</DIV>
<DIV>《象》曰：以讼受服，亦不足敬也。</DIV>
<DIV>坎下，坤上。</DIV>
<DIV>师：贞，丈人吉，无咎。师，兵众也。下坎上坤，坎险坤顺，坎水坤地。古者寓兵于农，伏至险于大顺，藏不测于至静之中。又卦唯九二阳居下卦之中，为将之象，上下五阴顺而从之，为众之象。九二以刚居下而用事，六五以柔居上而任之，为人君命将出师之象，故其卦之名曰师。丈人，长老之称。用师之道，利于得正，而任老成之人，乃得吉而无咎。戒占者亦必如是也。</DIV>
<DIV>《彖》曰：「师」，众也，「贞」，正也，能以众正，可以王矣。王，往况反。此以卦体释师、贞之义。以，谓能左右之也。一阳在下之中，而五阴皆为所以也。能以众正，则王者之师矣。刚中而应，行险而顺，以此毒天下而民从之，吉又何咎矣。又以卦体、卦德释「丈人吉，无咎」之义。刚中，谓九二。应，谓六五应之。行险，谓行危道。顺，谓顺人心。此非有老成之德者不能也。毒，害也。师旅之兴，不无害于天下，然以其有是才德，是以民悦而从之也。</DIV>
<DIV>《象》曰：地中有水，师，君子以容民畜众。畜，许六反。水不外于地，兵不外于民，故能养民，则可以得众矣。</DIV>
<DIV>初六，师出以律，否臧凶。律，法也。否臧，谓不善也。晁氏曰，「否」字，先儒多作「不」，是也。在卦之初，为师之始。出师之道，当谨其始，以律则吉，不臧则凶。戒占者当谨始而守法也。《象》曰：「师出以律」，失律凶也。</DIV>
<DIV>九二，在师中，吉，无咎，王三锡命。九二在下，为众阴所归，而有刚中之德。上应于五，而为所宠任，故其象占如此。</DIV>
<DIV>《象》曰：「在师中，吉」，承天宠也。「王三锡命」，怀万邦也。</DIV>
<DIV>六三，师或舆尸，凶。舆尸，谓师徒挠败，舆尸而归也。以阴居阳，才弱志刚，不中不正，而犯非其分，故其象占如此。</DIV>
<DIV>《象》曰：「师或舆尸」，大无功也。</DIV>
<DIV>六四，师左次，无咎。左次，谓退舍也。阴柔不中，而居阴得正，故其象如此。全师以退，贤于六三远矣，故其占如此。</DIV>
<DIV>《象》曰：左次无咎，未失常也。知难而退，师之常也。</DIV>
<DIV>六五，田有禽，利执言，无咎，长子帅师，弟子舆尸，贞凶。长，之丈反。六五用师之主，柔顺而中，不为兵端者也。敌加于己，不得已而应之，故为田有禽之象。而其占，利以搏执而无咎也。言，语辞也。长子，九二也。弟子，三四也。又戒占者专于委任，若使君子任事，而又使小人参之，则是使之舆尸而归，故虽贞而亦不免于凶也。</DIV>
<DIV>《象》曰：「长子帅师」，以中行也，「弟子舆尸」，使不当也。当，去声。上六，大君有命，开国承家，小人勿用。师之终，顺之极，论功行赏之时也。坤为土，故有开国承家"#</DIV>
<DIV>之象。然小人则虽有功，亦不可使之得有爵士，但优以金帛可也。戒行赏之人，于小人则不可用此占，而小人遇之，亦不得用此爻也。</DIV>
<DIV>《象》曰：「大君有命」，以正功也。「小人勿用」，必乱邦也。圣人之戒深矣。坤下，坎上。</DIV>
<DIV>比：吉。原筮，元永贞，无咎。不宁方来，后夫凶。比，毗意反。比，亲辅也。九五以阳刚居上之中，而得其正，上下五阴，比而从之，以一人而抚万邦，以四海而仰一人之象。故筮者得之，则当为人所亲辅。然必再筮以自审，有元善长永正固之德，然后可以当众之归而无咎。其未比而有所不安者，亦将皆来归之。若又迟而后至，则此交已固，彼来已晚，而得凶矣。若欲比人，则亦以是而反观之耳。《彖》曰：「比」，吉也。此三字疑衍文。「比」，辅也，下顺从也。此以卦体释卦名义。「原筮，元永贞，无咎」，以刚中也。「不宁方来」，上下应也。「后夫凶」，其道穷也。亦以卦体释卦辞。刚中，谓五。上下，谓五阴。</DIV>
<DIV>《象》曰：「地上有水，比，先王以建万国，亲诸侯。地上有水，水比于地，不容有间。建国亲侯，亦先王所以比于天下而无间者也。《彖》意，人来比我，此取我往比人。</DIV>
<DIV>初六，有孚比之，无咎。有孚盈缶，终来有他，吉。缶，俯九反。他，汤何反。比之初，贵乎有信，则可以无咎矣。若其充实，则又有他吉也。</DIV>
<DIV>《象》曰：比之初六，有他吉也。</DIV>
<DIV>六二，比之自内，贞吉。柔顺中正，上应九五。自内比外，而得其贞，吉之道也。占者如是，则正而吉矣。</DIV>
<DIV>《象》曰：「比之自内」，不自失也。得正，则不自失矣。</DIV>
<DIV>六三，比之匪人。阴柔不中正，承、乘、应皆阴，所比皆非其人之象。其占大凶，不言可知。《象》曰：「比之匪人」，不亦伤乎。</DIV>
<DIV>六四，外比之，贞吉。以柔居柔，外比九五，为得其正，吉之道也。占者如是，则正而吉矣。《象》曰：外比于贤，以从上也。</DIV>
<DIV>九五，显比，王用三驱，失前禽，邑人不诫，吉。一阳居尊，刚健中正，卦之群阴皆来比己，显其比而无私，如天子不合围，开一面之网，来者不拒，去者不追。故为用三驱失前禽，而邑人不诫之象。盖虽私属，亦喻上意，不相警备以求必得也。凡此皆吉之道，占者如是，则吉也。</DIV>
<DIV>《象》曰：显比之吉，位正中也。舍逆取顺，「失前禽」也。「邑人不诫」，上使中也。舍，音扌舍。由上之德使不偏也。</DIV>
<DIV>上六，比之无首，凶。阴柔居上，无以比下，凶之道也，故为无首之象，而其占则凶也。《象》曰：「比之无首」，无所终也。以上下之象言之，则为无首，以终始之象言之，则为无终，无首则无终矣。</DIV>
<DIV>干下，巽上。</DIV>
<DIV>小畜：亨。密云不雨，自我西郊。畜，敕六反。《大畜》卦同。巽，亦三画卦之名。一阴伏于二阳之下，故其德为巽、为入，其象为风、为木。小，阴也。畜，止之之义也。上巽下干，以阴畜阳，又卦唯六四一阴，上下五阳皆为所畜，故为小畜。又以阴畜阳，能系而不能固，亦为所畜者小之象。内健外巽，二五皆阳，各居一卦之中而用事，有刚而能中，其志得行之象，故其占当得亨通。然畜未极而施未行，故有密云不雨，自我西郊之象。盖密云，阴物；西郊，阴方。我者，文王自我也。文王演《易》于h里，视岐周为西方，正小畜之时也。筮者得之，则占亦如其象云。</DIV>
<DIV>《彖》曰：「小畜」，柔得位而上下应之，曰小畜。以卦体释卦名义。柔得位，指六居四。上下，谓五阳。健而巽，刚中而志行，乃亭。以卦德、卦体而言，阳犹可亨也。「密云不雨」，尚往也。「自我西郊」，施未行也。施，始豉反。尚往，言畜之未极，其气犹上进也。</DIV>
<DIV>《象》曰：风行天上，小畜，君子以懿文德。风有气而无质，能畜而不能久，故为小畜之象。懿文德，言未能厚积而远施也。</DIV>
<DIV>初九，复自道，何其咎，吉。复，芳六反。二爻同。下卦干体，本皆在上之物，志欲上进，而为阴所畜。然初九体干，居下得正，前远于阴，虽与四为正应，而能自守以正，不为所畜，故有进复自道之象。占者如是，则无咎而吉也。</DIV>
<DIV>《象》曰：「复自道」，其义吉也。</DIV>
<DIV>九二，牵复，吉。三阳志同，而九二渐近于阴，以其刚中，故能与初九牵连而复，亦吉道也。占者如是，则吉矣。</DIV>
<DIV>《象》曰：牵复在中，亦不自失也。亦者，承上爻义。</DIV>
<DIV>九三，舆说辐，夫妻反目。说，吐活反。九三，亦欲上进，然刚而不中，迫近于阴，而又非正应，但以阴阳相说而为所系畜，不能自进，故有舆说辐之象。然以志刚，故又不能平而与之争，故又为夫妻反目之象。戒占者如是，则不得进而有所争也。</DIV>
<DIV>《象》曰：「夫妻反目，不能正室也。程子曰：「‘说辐’、‘反目’，三自为也。」六四，有孚，血去惕出，无咎。去，上声。以一阴畜众阳，本有伤害忧惧。以其柔顺得正，虚中巽体，二阳助之，是有孚而血去惕出之象也。无咎宜矣。故戒占者亦有其德，则无咎也。《象》曰：有孚惕出，上合志也。</DIV>
<DIV>九五，有孚挛如，富以其邻。挛，力专反。巽体三爻，同力畜干，邻之象也。而九五居中处尊，势能有为，以兼乎上下，故为有孚挛固，用富厚之力而以其邻之象。以，犹《春秋》「以某师」之「以」，言能左右之也。占者有孚，则能如是也。</DIV>
<DIV>《象》曰：「有孚挛如」，不独富也。</DIV>
<DIV>上九，既雨既处，尚德载，妇贞厉，月几望，君子征凶。几，音机。《归妹》卦同。畜极而成，阴阳和矣，故为既雨既处之象。盖尊尚阴德，至于积满而然也。阴加于阳，故虽正亦厉。然阴既盛而抗阳，则君子亦不可以有行矣。其占如此，为戒深矣。</DIV>
<DIV>《象》曰：「既雨既处」，德积载也。「君子征凶」，有所疑也。</DIV>
<DIV>兑下，干上。</DIV>
<DIV>履虎尾，不A人，亨。A，直结反。兑，亦三画卦之名。一阴见于二阳之上，故其德为说，其象为泽。履，有所蹑而进之义也。以兑遇干，和说以蹑刚强之后，有履虎尾而不见伤之象，故其卦为履，而占如是也。人能如是，则处危而不伤矣。</DIV>
<DIV>《彖》曰：履，柔履刚也。以二体释卦名义。说而应乎干，是以「履虎尾，不A人，亨」。说，音悦。以卦德释《彖辞》。刚中正，履帝位而不疚，光明也。又以卦体明之，指九五也。《象》曰：上天下泽，履，君子以辩上下，定民志。《程传》备矣。《传》曰：「天在上，泽居下，上下之正理也。人之所履当如是，故取其象而为履。君子观履之象，以辩别上下之分，以定其民志。夫上下之分明，然后民志有定。民志定，然后可以言治。民志不定，天下不可得而治也。古之时，公卿大夫而下，位各称其德，终身居之，得其分也。位未称德，则君举而进之。士修其学，学至而君求之。皆非有预于己也。农工商贾勤其事，而所享有限。故皆有定志，而天下之心可一。后世自庶士至于公卿，日志于尊荣；农工商贾，日志于富侈；亿兆之心，交骛于利，天下纷然，如之何其可一也。欲其不乱，难矣。此由上下无定志也。君子观履之象，而分"</DIV>
<DIV>辩上下，使各当其分，以定民之心志也。」</DIV>
<DIV>初九，素履，往无咎。以阳在下，居履之初，未为物迁，率其素履者也。占者如是，则往而无咎也。《象》曰：素履之往，独行愿也。</DIV>
<DIV>九二，履道坦坦，幽人贞吉。刚中在下，无应于上，故为履道平坦，幽独守贞之象。幽人履道而遇其占，则贞而吉矣。</DIV>
<DIV>《象》曰：「幽人贞吉」，中不自乱也。</DIV>
<DIV>六三，眇能视，跛能履，履虎尾，A人，凶，武人为于大君。跛，波我反。六三不中不正，柔而志刚，以此履干，必见伤害，故其象如此，而占者凶。又为刚武之人，得志而肆暴之象，如秦政、项籍，岂能久也。《象》曰：「眇能视」，不足以有明也。「跛能履」，不足以与行也。A人之凶，位不当也。「武人为于大君」，志刚也。</DIV>
<DIV>九四，履虎尾，朔心朔心，终吉。朔心，山革反，音色。九四亦以不中不正，履九五之刚。然以刚居柔，故能戒惧而得终吉。</DIV>
<DIV>《象》曰：「朔心朔心，终吉」，志行也。</DIV>
<DIV>九五，履，贞厉。，古快反。九五以刚中正履帝位，而下以兑说应之，凡事必行，无所疑碍。故其象为决其履，虽使得正，亦危道也。故其占为虽正而危，为戒深矣。</DIV>
<DIV>《象》曰：「履，贞厉」，位正当也。伤于所恃。</DIV>
<DIV>上九，视履考祥，其旋元吉。视履之终，以考其祥，周旋无亏，则得元吉。占者祸福，视其所履而未定也。</DIV>
<DIV>《象》曰：元吉在上，大有庆也。若得元吉，则大有福庆也。</DIV>
<DIV>干下，坤上。</DIV>
<DIV>泰：小往大来，吉亨。泰，通也。为卦天地交而二气通，故为泰。正月之卦也。小，谓阴。大，谓阳。言坤往居外，干来居内。又自《归妹》来，则六往居四，九来居三也。占者有阳刚之德，则吉而享矣。《彖》曰：「泰，小往大来，吉亨」，则是天地交而万物通也，上下交而其志同也。内阳而外阴，内健而外顺，内君子而外小人，君子道长，小人道消也。长，丁丈反。《否》卦同。《象》曰：天地交，泰，后以财成天地之道，辅相天地之宜，以左右民。财、裁同。相，息亮反。左，音佐。右，音佑。财成以制其过，辅相以补其不及。</DIV>
<DIV>初九，拔茅茹以其汇，征吉。茹，人余反。汇，于位反，音胃。《否》卦同。三阳在下，相连而进，拔茅连茹之象，征行之吉也。占者阳刚，则其征吉矣。郭璞《洞林》读至「汇」字绝句，下卦放此。《象》曰：拔茅征吉，志在外也。</DIV>
<DIV>九二，包荒，用冯河，不遐遗，朋亡，得尚于中行。冯，音凭。九二以刚居柔，在下之中，上有六五之应，主乎泰而得中道者也。占者能包容荒秽，而果断刚决，不遗遐远，而不昵朋比，则合乎此爻中行之道矣。</DIV>
<DIV>《象》曰：「包荒」、「得尚于中行」，以光大也。</DIV>
<DIV>九三，无平不陂，无往不复，艰贞无咎，勿恤其孚，于食有福。将过于中，泰将极而否欲来之时也。恤，忧也。孚，所期之信也。戒占者艰难守贞，则无咎而有福。</DIV>
<DIV>《象》曰：「无往不复」，天地际也。</DIV>
<DIV>六四，翩翩，不富以其邻，不戒以孚。已过乎中，泰已极矣，故三阴翩然而下复，不待富而其类从之，不待戒令而信也。其占为有小人合交以害正道，君子所当戒也。阴虚阳实，故凡言不富者，皆阴爻也。"</DIV>
<DIV>《象》曰：翩翩不富，皆失实也。「不戒以孚」，中心愿也。阴本居下，在上为失实。六五，帝乙归妹，以祉元吉。以阴居尊，为泰之主。柔中虚己，下应九二，吉之道也。而帝乙归妹之时，亦尝占得此爻。占者如是，则有祉而元吉矣。凡经以古人为言，如高宗、箕子之类者，皆放此。《象》曰：「以祉元吉」，中以行愿也。</DIV>
<DIV>上六，城复于隍。勿用师，自邑告命，贞吝。复，房六反。下同。泰极而否，城复于隍之象。戒占者不可力争，但可自守，虽得其贞，亦不免于羞吝。</DIV>
<DIV>《象》曰：「城复于隍」，其命乱也。命乱故复否，告命，所以治之也。治，平声。坤下，干上。</DIV>
<DIV>否之匪人，不利君子贞，大往小来。否，备鄙反。否，闭塞也，七月之卦也。正与《泰》反，故曰匪人，谓非人道也。其占不利于君子之正道。盖干往居外，坤来居内，又自《渐》卦而来，则九往居四，六来居三也。或疑「之匪人」三字衍文，由《比》六三而误也。《传》不特解，其义亦可见。《彖》曰：「否之匪人，不利君子贞，大往小来」，则是天地不交，而万物不通也；上下不交，而天下无邦也。内阴而外阳，内柔而外刚，内小人而外君子，小人道长，君子道消也。《象》曰：天地不交，否，君子以俭德辟难，不可荣以禄。辟，音避。难，去声。收敛其德，不形于外，以避小人之难。人不得以禄位荣之。</DIV>
<DIV>初六，拔茅茹以其汇，贞吉亨。三阴在下，当否之时，小人连类而进之象，而初之恶则未形也，故戒其贞则吉而亨。盖能如是，则变而为君子矣。</DIV>
<DIV>《象》曰：拔茅贞吉，志在君也。小人而变为君子，则能以爱君为念，而不计其私矣。六二，包承，小人吉，大人否，亨。阴柔而中正，小人而能包容承顺乎君子之象，小人之吉道也。故占者小人如是则吉，大人则当安守其否而后道亨。盖不可以彼包承于我，而自失其守也。《象》曰：「大人否，亨」，不乱群也。言不乱于小人之群。</DIV>
<DIV>六三，包羞。以阴居阳而不中正，小人志于伤善而未能也，故为包羞之象。然以其未发，故无凶咎之戒。</DIV>
<DIV>《象》曰：「包羞」，位不当也。</DIV>
<DIV>九四，有命，无咎，畴离祉。否过中矣，将济之时也。九四，以阳居阴，不极其刚，故其占为有命无咎，而畴类三阳，皆获其福也。命，谓天命。</DIV>
<DIV>《象》曰：「有命，无咎」，志行也。</DIV>
<DIV>九五，休否，大人吉。其亡其亡，系于苞桑。苞，与包同。古《易》作「包」。阳刚中正以居尊位，能休时之否，大人之事也。故此爻之占，大人遇之则吉。然又当戒惧如《系辞传》所云也。《象》曰：大人之吉，位正当也。</DIV>
<DIV>上九，倾否。先否后喜。以阳刚居否极，能倾时之否者也。其占为先否后喜。《象》曰：否终则倾，何可长也。</DIV>
<DIV>离下，干上。</DIV>
<DIV>同人于野，亨。利涉大川，利君子贞。离，亦三画卦之名。一阴丽于二阳之间，故其德为丽、为文明；其象为火、为日、为电。同人，与人同也。以离遇干，火上同于天，六二得位得中，而上应九五，又卦唯一阴而五阳同与之，故为同人。于野，谓旷远而无私也，有亨道矣。以健而行，故能涉川。为卦内文明而外刚健，六二中正而有应，则君子之道也。占者能如是，则亨，而又可涉险。然必其所同合于君子之道，乃为利也。"</DIV>
<DIV>《彖》曰：「同人」，柔得位得中而应乎干，曰同人。以卦体释卦名义。柔，谓六二。干，谓九五。同人曰。衍文。「同人于野，亨，利涉大川」，干行也。文明以健，中正而应，君子正也。唯君子为能通天下之志。以卦德、卦体释卦辞。通天下之志，乃为大同；不然，则是私情之合而已，何以致亨而利涉哉？</DIV>
<DIV>《象》曰：天与火，同人，君子以类族辨物。天在上而火炎上，其性同也。类族辨物，所以审异而致同也。</DIV>
<DIV>初九，同人于门，无咎。同人之初，未有私主。以刚在下，上无系应，可以无咎。故其象占如此。《象》曰：出门同人，又谁咎也？</DIV>
<DIV>六二，同人于宗，吝。宗，党也。六二虽中且正，然有应于上，不能大同而系于私，吝之道也。故其象占如此。</DIV>
<DIV>《象》曰：「同人于宗」，吝道也。</DIV>
<DIV>九三，伏戎于莽，升其高陵，三岁不兴。莽，莫荡反。刚而不中，上无正应，欲同于二而非其正，惧九五之见攻，故有此象。</DIV>
<DIV>《象》曰：「伏戎于莽」，敌刚也。「三岁不兴」，安行也？言不能行。</DIV>
<DIV>九四，乘其墉，弗克攻，吉。墉，音庸。刚不中正，又无应与，亦欲同于六二，而为三所隔，故为乘墉以攻之象。然以刚居柔，故有自反而不克攻之象。占者如是，则是能改过而得吉也。《象》曰：「乘其墉」，义弗克也。其吉，则困而反则也。乘其墉矣，则非其力之足也，特以义之弗克而不攻耳。能以义断，困而反于法则，故吉也。</DIV>
<DIV>九五，同人先号G而后笑，大师克相遇。号，户羔反。G，道刀反。《旅》卦同。五刚中正，二以柔中正，相应于下，同心者也，而为三四所隔，不得其同。然义理所同，物不得而间之，故有此象。然六二柔弱而三四刚强，故必用大师以胜之，然后得相遇也。</DIV>
<DIV>《象》曰：同人之先，以中直也。大师相遇，言相克也。直，谓理直。</DIV>
<DIV>上九，同人于郊，无悔。居外无应，物莫与同，然亦可以无悔，故其象占如此。郊，在野之内，未至于旷远，但荒僻无与同耳。</DIV>
<DIV>《象》曰：「同人于郊」，志未得也。</DIV>
<DIV>干下，离上。</DIV>
<DIV>大有：元亨。大有，所有之大也。离居干上，火在天上，无所不照。又，六五一阴居尊得中，而五阳应之，故为大有。干健离明，居尊应天，有亨之道。占者有其德，则大善而亨也。《彖》曰：「大有」，柔得尊位大中，而上下应之，曰大有。以卦体释卦名义。柔，谓六五。上下，谓五阳。其德刚健而文明，应乎天而时行，是以元亨。以卦德、卦体释卦辞。应天，指六五也。《象》曰：火在天上，大有，君子以遏恶扬善，顺天休命。火在天上，所照者广，为大有之象。所有既大，无以治之，则衅蘖萌于其间矣。天命有善而无恶，故遏恶扬善，所以顺天。反之于身，亦若是而已矣。初九，无交害，匪咎，艰则无咎。虽当大有之时，然以阳居下，上无系应，而在事初，未涉乎害者也，何咎之有？然亦必艰以处之，则无咎。戒占者宜如是也。</DIV>
<DIV>《象》曰：《大有》初九，无交害也。</DIV>
<DIV>九二，大车以载，有攸往，无咎。刚中在下，得应乎上，为大车以载之象。有所往而如是，可以无咎矣。占者必有此德，乃应其占也。</DIV>
<DIV>《象》曰：「大车以载」，积中不败也。</DIV>
<DIV>九三，公用亨于天子，小人弗克。亨，《春秋传》作「享」，谓朝献也。古者，亨通之亨，享献之享，烹饪之烹，皆作「亨」字。九三居下之上，公侯之象。刚而得正，上有六五之君，虚中下贤，故为亨于天子之象。占者有其德，则其占如是。小人无刚正之德，则虽得此爻，不能当也。</DIV>
<DIV>《象》曰：「公用亨于天子」，小人害也。</DIV>
<DIV>九四，匪其彭，无咎。彭，蒲光反，音旁。「彭」字，音义未详。《程传》曰「盛貌」，理或当然。六五柔中之君，九四以刚近之，有僭逼之嫌。然以其处柔也，故有不极其盛之象，而得无咎。戒占者宜如是也。《象》曰：「匪其彭，无咎」，明辨晰也。晰，明貌。</DIV>
<DIV>六五，厥孚交如，威如，吉。大有之世，柔顺而中，以处尊位。虚己以应九二之贤，而上下归之，是其孚信之交也。然君道贵刚，太柔则废，当以威济之，则吉。如其象占如此，亦戒辞也。《象》曰：「厥孚交如」，信以发志也。一人之信，足以发上下之志也。威如之吉，易而无备也。易，以豉反。太柔，则人将易之，而无畏备之心。</DIV>
<DIV>上九，自天佑之，吉，无不利。大有之世，以刚居上，而能下从六五，是能履信思顺而尚贤也。满而不溢，故其占如此。</DIV>
<DIV>《象》曰：《大有》上吉，自天佑也。</DIV>
<DIV>艮下，坤上。</DIV>
<DIV>谦：亨，君子有终。谦者，有而不居之义。止乎内而顺乎外，谦之意也。山至高而地至卑，乃屈而止于其下，谦之象也。占者如是，则亨通而有终矣。有终，谓先屈而后伸也。</DIV>
<DIV>《彖》曰：「谦，亨」，天道下济而光明，地道卑而上行。上，时掌反。言谦之必亨。天道亏盈而益谦，地道变盈而流谦，鬼神害盈而福谦，人道恶盈而好谦。谦尊而光，卑而不可逾，君子之终也。恶，乌路反。好，呼报反。变，谓倾坏。流，谓聚而归之。人能谦，则其居尊者，其德愈光，其居卑者，人亦莫能过。此君子所以有终也。</DIV>
<DIV>《象》曰：地中有山，谦，君子以裒多益寡。称物平施。裒，蒲侯反。称，尺证反。施，始豉反。以卑蕴高，谦之象也。裒多益寡，所以称物之宜而平其施，损高增卑以趣于平，亦谦之意也。初六，谦谦君子，用涉大川，吉。以柔处下，谦之至也。君子之行也，以此涉难，何往不济？故占者如是，则利以涉川也。</DIV>
<DIV>《象》曰：「谦谦君子」，卑以自牧也。</DIV>
<DIV>六二，鸣谦，贞吉。柔顺中正，以谦有闻，正而且吉者也。故其占如此。</DIV>
<DIV>《象》曰：「鸣谦，贞吉」，中心得也。</DIV>
<DIV>九三，劳谦君子，有终吉。卦唯一阳，居下之上，刚而得正，上下所归，有功劳而能谦，尤人所难，故有终而吉。占者如是，则如其应矣。</DIV>
<DIV>《象》曰：「劳谦君子」，万民服也。</DIV>
<DIV>六四，无不利，扌为谦。扌为，呼回反，与挥同。柔而得正，上而能下，其占无不利矣。然居九三之上，故戒以更当发挥其谦，以示不敢自安之意也。</DIV>
<DIV>《象》曰：「无不利，扌为谦」，不违则也。言不为过。</DIV>
<DIV>六五，不富以其邻。利用侵伐，无不利。以柔居尊，在上而能谦者也，故为不富而能以其邻之象。盖从之者众矣，犹有未服者，则利以征之，而于他事亦无不利。人有是德，则如其占也。《象》曰：「利用侵伐」，征不服也。</DIV>
<DIV>上六，鸣谦，利用行师，征邑国。谦极有闻，人之所与，故可用行师。然以其质柔而无位，故可以征己"</DIV>
<DIV>之邑国而已。</DIV>
<DIV>《象》曰：「鸣谦」，志未得也。「可用行师」，征邑国也。阴柔无位，才力不足，故其志未得。而至于行师，然亦适足以治其私邑而已。</DIV>
<DIV>坤下，震上。</DIV>
<DIV>豫：利建侯行师。豫，和乐也。人心和乐以应其上也。九四一阳，上下应之，其志得行，又以坤遇震，为顺以动，故其卦为豫，而其占利以立君用师也。</DIV>
<DIV>《彖》曰：「豫」，刚应而志行，顺以动，豫。以卦体、卦德释卦名义。豫顺以动，故天地如之，而况建侯行师乎？以卦德释卦辞。天地以顺动，故日月不过而四时不忒，圣人以顺动，则刑罚清而民服。豫之时义大矣哉。极言之而赞其大也。</DIV>
<DIV>《象》曰：雷出地奋，豫，先王以作乐崇德，殷荐之上帝，以配祖考。雷出地奋，和之至也。先王作乐，既象其声，又取其义。殷，盛也。</DIV>
<DIV>初六，鸣豫，凶。阴柔小人，上有强援，得时主事，故不胜其豫而以自鸣，凶之道也。故其占如此。卦之得名，本为和乐，然卦辞为众乐之义，爻辞除九四与卦同外，皆为自乐，所以有吉凶之异。《象》曰：初六「鸣豫」，志穷凶也。穷，谓满极。</DIV>
<DIV>六二，介于石，不终日，贞吉。豫虽主乐，然易以溺人，溺则反而忧矣。卦独此爻中而得正，是上下皆溺于豫，而独能以中正自守，其介如石也。其德安静而坚确，故其思虑明审，不俟终日，而见凡事之几微也。《大学》曰：「安而后能虑，虑而后能得。」意正如此。占者如是，则正而吉矣。《象》曰：「不终日，贞吉」，以中正也。</DIV>
<DIV>六三，盱豫悔，迟有悔。盱，况于反。盱，上视也。阴不中正而近于四，四为卦主，故六三上视于四，而下溺于豫，宜有悔者也。故其象如此，而其占为事当速悔。若悔之迟，则必有悔也。《象》曰：盱豫有悔，位不当也。</DIV>
<DIV>九四，由豫，大有得。勿疑，朋盍簪。簪，侧林反。九四，卦之所由以为豫者也。故其象如此，而其占为大有得。然又当至诚不疑，则朋类合而从之矣。故又因而戒之。簪，聚也，又速也。《象》曰：「由豫，大有得」，志大行也。</DIV>
<DIV>六五，贞疾，恒不死。当豫之时，以柔居尊，沈溺于豫，又乘九四之刚，众不附而处势危，故为贞疾之象。然以其得中，故又为恒不死之象。即象而观，占在其中矣。</DIV>
<DIV>《象》曰：六五「贞疾」，乘刚也。「恒不死」，中未亡也。</DIV>
<DIV>上六，冥豫。成有渝，无咎。渝，以朱反。以阴柔居豫极，为昏冥于豫之象。以其动体，故又为其事虽成，而能有渝之象。戒占者如是，则能补过而无咎，所以广迁善之门也。《象》曰：冥豫在上，何可长也？</DIV>
<DIV>震下，兑上。</DIV>
<DIV>随：元亨，利贞，无咎。随，从也。以卦变言之，本自《困》卦九来居初，又自《噬嗑》九来居五，而自《未济》来者，兼此二变，皆刚来随柔之义，以二体言之，为此动而彼说，亦随之义，故为随。己能随物，物来随己，彼此相从，其通易矣，故其占为元亨。然必利于贞，乃得无咎。若所随不贞，则虽大亨而不免于有咎矣。《春秋传》：「穆姜曰：‘有是四德，随而无咎；我皆无之，岂随也哉？’」今按四德虽非本义，然其下云云，深得占法之意。《彖》曰：随，刚来而下柔，动而说，随。下，遐嫁反。说，音悦。以卦变、卦德释卦名义。大亨，贞无咎，而天下随时。王肃本「时」作「之」，今当从之。释卦辞，言能如是，则天下之所从也。随时之义大矣哉。王肃本「时」字在「之」字下，今当从之。</DIV>
<DIV>《象》曰：泽中有雷，随，君子以向晦入宴息。雷藏泽中，随时休息。</DIV>
<DIV>初九，官有渝，贞吉。出门交有功。卦以物随为义，爻以随物为义。初九，以阳居下，为震之主，卦之所以为随者也。既有所随，则有所偏主而变其常矣，惟得其正则吉。又当出门以交，不私其随，则有功也。故其象占如此，亦因以戒之。</DIV>
<DIV>《象》曰：「官有渝」，从正吉也。「出门交有功」，不失也。</DIV>
<DIV>六二，系小子，失丈夫。初阳在下而近，五阳正应而远，二阴柔不能自守以须正应，故其象如此，凶吝可知，不假言矣。</DIV>
<DIV>《象》曰：「系小子」，弗兼与也。</DIV>
<DIV>六三，系丈夫，失小子，随有求得，利居贞。丈夫，谓九四。小子，亦谓初也。三近系四而失于初，其象与六二正相反。四阳当任而己随之，有求必得，然非正应，故有不正而为邪媚之嫌。故其占如此，而又戒以居贞也。</DIV>
<DIV>《象》曰：「系丈夫」，志舍下也。舍，音扌舍。</DIV>
<DIV>九四，随有获，贞凶，有孚在道，以明，何咎？九四以刚居上之下，与五同德，故其占随而有获。然势陵于五，故虽正而凶。惟有孚在道而明，则上安而下从之，可以无咎也。占者当时之任，宜审此戒。《象》曰：「随有获」，其义凶也。「有孚在道」，明功也。</DIV>
<DIV>九五，孚于嘉，吉。阳刚中正，下应中正，是信于善也。占者如是，其吉宜矣。《象》曰：「孚于嘉，吉」，位正中也。</DIV>
<DIV>上六，拘系之，乃从维之。王用亨于西山。居随之极，随之固结而不可解者也。诚意之极，可通神明，故其占为王用亨于西山。亨，亦当作祭享之享。自周而言，岐山在西，凡筮祭山川者得之。其诚意如是，则吉也。</DIV>
<DIV>《象》曰：「拘系之」，上穷也。穷，极也。</DIV>
<DIV>巽下，艮上。</DIV>
<DIV>蛊：元亨，利涉大川。先甲三日，后甲三日。先，息荐反。后，胡豆反。蛊，坏极而有事也。其卦艮刚居上，巽柔居下，上下不交。下卑巽而上苟止，故其卦为蛊。或曰，刚上柔下，谓卦变自《贲》来者，初上二下，自《井》来者，五上上下，自《既济》来者兼之，亦刚上而柔下，皆所以为蛊也。蛊坏之极，乱当复治，故其占为元亨，而利涉大川。甲，日之始，事之端也。先甲三日，辛也，后甲三日，丁也。前事过中而将坏，则可自新以为后事之端，而不使至于大坏，后事方始而尚新。然更当致其丁宁之意，以监其前事之失，而不使至于速坏。圣人之戒深也。 </DIV>
<DIV>《彖》曰：「蛊」，刚上而柔下，巽而止，蛊。以卦体、卦变、卦德释卦名义，盖如此，则积弊而至于蛊矣。「蛊，元亨」，而天下治也。「利涉大川」，往有事也。「先甲三日，后甲三日」，终则有始，天行也。释卦辞。治蛊至于元亨，则乱而复治之象也。乱之终，治之始，天运然也。</DIV>
<DIV>《象》曰：山下有风，蛊。君子以振民育德。山下有风，物坏而有事矣。而事莫大于二者，乃治己治人之道也。</DIV>
<DIV>初六，干父之蛊，有子，考无咎，厉终吉。干，如木之干，枝叶之所附而立者也。蛊者，前人已坏之绪，故诸爻皆有父母之象。子能干之，则饬治而振起矣。初六，蛊未深而事易济，故其占为有子则能治蛊，而考得无咎，然亦危矣。戒占者宜如是，又知危而能戒，则终吉也。</DIV>
<DIV>《象》曰：「干父之蛊」，意承考也。</DIV>
<DIV>九二，干母之蛊，不可贞。九二刚中，上应六五，子干母蛊而得中之象，以刚承柔而治其坏，故又戒以不可坚贞。言当巽以入之也。</DIV>
<DIV>《象》曰：「干母之蛊」，得中道也。</DIV>
<DIV>九三，干父之蛊，小有悔，无大咎。过刚不中，故小有悔，巽体得正，故无大咎。《象》曰：「干父之蛊」，终无咎也。</DIV>
<DIV>六四，裕父之蛊，往见吝。以阴居阴，不能有为，宽裕以治蛊之象也。如是，则蛊将日深，故往则见吝。戒占者不可如是也。</DIV>
<DIV>《象》曰：「裕父之蛊」，往未得也。</DIV>
<DIV>六五，干父之蛊，用誉。柔中居尊，而九二承之以德，以此干蛊，可致闻誉，故其象占如此。《象》曰：干父用誉，承以德也。</DIV>
<DIV>上九，不事王侯，高尚其事。刚阳居上，在事之外，故为此象，而占与戒，皆在其中矣。《象》曰：「不事王侯」，志可则也。</DIV>
<DIV>兑下，坤上。</DIV>
<DIV>临：元亨，利贞。至于八月有凶。临，进而凌逼于物也。二阳浸长以逼于阴，故为临。十二月之卦也。又，其为卦，下兑说，上坤顺。九二以刚居中，上应六五，故占者大亨而利于正。然至于八月，当有凶也。八月，谓自《复》卦一阳之月，至于《遁》卦二阴之月，阴长阳遁之时也。或曰，八月，谓夏正八月，于卦为观，亦临之反对也。又因占而戒之。</DIV>
<DIV>《彖》曰：「临」，刚浸而长，长，丁丈反。以卦体释卦名。说而顺，刚中而应。说，音悦。又以卦德、卦体言卦之善。大亨以正，天之道也。当刚长之时，又有此善，故其占如此也。「至于八月有凶」，消不久也。言虽天运之当然，然君子宜知所戒。</DIV>
<DIV>《象》曰：泽上有地，临，君子以教思无穷，容保民无疆。思，去声。地临于泽，上临下也，二者皆临下之事。教之无穷者，兑也，容之无疆者，坤也。</DIV>
<DIV>初九，咸临，贞吉。卦唯二阳，遍临四阴，故二爻皆有咸临之象。初九刚而得正，故其占为贞吉。《象》曰：「咸临，贞吉」，志行正也。</DIV>
<DIV>九二，咸临，吉，无不利。刚得中而势上进，故其占吉而无不利也。</DIV>
<DIV>《象》曰：「咸临，吉，无不利」，未顺命也。未详。</DIV>
<DIV>六三，甘临，无攸利，既忧之，无咎。阴柔不中正，而居下之上，为以甘说临人之象。其占固无所利，然能忧而改之，则无咎也。勉人迁善，为教深矣。</DIV>
<DIV>《象》曰：「甘临」，位不当也。「既忧之」，咎不长也。</DIV>
<DIV>六四，至临，无咎。处得其位，下应初九，相临之至，宜无咎者也。</DIV>
<DIV>《象》曰：「至临，无咎」，位当也。</DIV>
<DIV>六五，知临，大君之宜，吉。知，音智。以柔居中，下应九二，不自用而任人，乃知之事，而大君之宜，吉之道也。</DIV>
<DIV>《象》曰：「大君之宜」，行中之谓也。</DIV>
<DIV>上六，敦临，吉，无咎。居卦之上，处临之终，敦厚于临，吉而无咎之道也，故其象占如此。《象》曰：敦临之吉，志在内也。</DIV>
<DIV>坤下，巽上。</DIV>
<DIV>观：盥而不荐，有孚J若。观，官奂反。下「大观」、「以观」之「观」，《大象》「观」字，并同。观者，有以示人而为人所仰也。九五居上，四阴仰之，又内顺外巽，而九五以中正示天下，所以为观。盥，将祭而洁手也。荐，奉酒食以祭也。J然，尊敬之貌。言致其洁清而不轻自用，则其孚信在中，而J然可仰。戒占者当如是也。或曰：「有孚J若」，谓在下之人，信而仰之也。此卦四阴长而二阳消，正为八月之卦，而名卦系辞，更取他义，亦扶阳抑阴之意。</DIV>
<DIV>《彖》曰：大观在上，顺而巽，中正以观天下。以卦体、卦德释卦名义。「观，盥而不荐，有孚J若」，下观而化也。观，如字。下「观天」、《大象》「观民」之「观」、六爻「观」字，并同。释卦辞。观天之神道，而四时不忒，圣人以神道设教，而天下服矣。极言观之道也。四时不忒，天之所以为观也。神道设教，圣人之所以为观也。</DIV>
<DIV>《象》曰：风行地上，观，先王以省方观民设教。省，悉井反。省方以观民，设教以为观。初六，童观，小人无咎，君子吝。卦以观示为义，据九五为主也，爻以观瞻为义，皆观乎九五也。初六，阴柔在下，不能远见，童观之象。小人之道，君子之羞也。故其占在小人则无咎，君子得之，则可羞矣。《象》曰：初六「童观」，小人道也。</DIV>
<DIV>六二，窥观，利女贞。阴柔居内而观乎外，窥观之象，女子之正也。故其占如此。丈夫得之，则非所利矣。</DIV>
<DIV>《象》曰：窥观女贞，亦可丑也。在丈夫则为丑也。</DIV>
<DIV>六三，观我生，进退。我生，我之所行也。六三，居下之上，可进可退，故不观九五，而独观己所行之通塞以为进退。占者宜自审也。</DIV>
<DIV>《象》曰：「观我生，进退」，未失道也。</DIV>
<DIV>六四，观国之光，利用宾于王。六四，最近于五，故有此象。其占为利于朝觐仕进也。《象》曰：「观国之光」，尚宾也。</DIV>
<DIV>九五，观我生，君子无咎。九五，阳刚中正，以居尊位，其下四阴，仰而观之，君子之象也。故戒居此位、得此占者，当观己所行，必其阳刚中正亦如是焉，则得无咎也。</DIV>
<DIV>《象》曰：「观我生」，观民也。此夫子以义言之，明人君观己所行，不但一身之得失，又当观民德之善否，以自省察也。</DIV>
<DIV>上九，观其生，君子无咎。上九，阳刚居尊位之上，虽不当事任，而亦为下所观，故其戒辞略与五同。但以「我」为「其」，小有主宾之异耳。</DIV>
<DIV>《象》曰：「观其生」，志未平也。志未平，言虽不得位，未可忘戒惧也。</DIV>
<DIV>震下，离上。</DIV>
<DIV>噬嗑：亨，利用狱。噬，市利反。嗑，胡腊反。噬，啮也。嗑，合也。物有间者，啮而合之也。为卦上下两阳而中虚，颐口之象，九四一阳，间于其中，必啮之而后合，故为噬嗑。其占当得亨通者，有间故不通，啮之而合，则亨通矣。又三阴三阳，刚柔中半，下动上明，下雷上电，本自《益》卦六四之柔，上行以至于五而得其中，是以阴居阳，虽不当位而利用狱。盖治狱之道，唯威与明，而得其中之为贵。故筮得之者，有其德，则应其占也。</DIV>
<DIV>《彖》曰：颐中有物，曰噬嗑。以卦体释卦名义。噬嗑而亨，刚柔分，动而明，雷电合而章。柔得中而上行，虽不当位，利用狱也。上，时掌反。又以卦名、卦体、卦德、二象卦变释卦辞。《象》曰：雷电，噬嗑；先王以明罚敕法。雷电，当作「电雷」。</DIV>
<DIV>初九，屦校灭趾，无咎。校，音教。初、上无位，为受刑之象。中四爻为用刑之象。初在卦始，罪薄过小，又在卦下，故为履校灭趾之象。止恶于初，故得无咎。占者小伤而无咎也。《象》曰：「屦校灭趾」，不行也。灭趾，又有不进于恶之象。</DIV>
<DIV>六二，噬肤灭鼻，无咎。祭有肤鼎，盖肉之柔脆，噬而易嗑者。六二中正，故其所治如噬肤之易。然以柔乘刚，故虽甚易，亦不免于伤灭其鼻。占者虽伤而终无咎也。</DIV>
<DIV>《象》曰：「噬肤灭鼻」，乘刚也。</DIV>
<DIV>六三，噬腊肉，遇毒，小吝，无咎。腊，音昔。腊肉，谓兽腊，全体骨而为之者，坚韧之物也。阴柔不中正，治人而人不服，为噬腊遇毒之象。占虽小吝，然时当噬嗑，于义为无咎也。《象》曰：「遇毒」，位不当也。</DIV>
<DIV>九四，噬干c，得金矢，利艰贞，吉。干，音干。c，缁美反。c，肉之带骨者，与「u」通。《周礼》：狱讼，入钧金束矢而后听之。九四，以刚居柔，得用刑之道，故有此象。言所噬愈坚，而得听讼之宜也。然必利于艰难正固，则吉。戒占者，宜如是也。</DIV>
<DIV>《象》曰：「利艰贞，吉」，未光也。</DIV>
<DIV>六五，噬干肉，得黄金，贞厉，无咎。噬干肉，难于肤而易于腊c者也。黄，中色。金，亦谓钧金。六五，柔顺而中，以居尊位，用刑于人，人无不服，故有此象。然必贞厉，乃得无咎。亦戒占者之辞也。《象》曰：「贞厉，无咎」，得当也。</DIV>
<DIV>上九，何校灭耳，凶。何，何可反。何，负也。过极之阳，在卦之上，恶极罪大，凶之道也。故其象占如此。</DIV>
<DIV>《象》曰：「何校灭耳」，聪不明也。灭耳，盖罪其听之不聪也。若能审听而早图之，则无此凶矣。离下，艮上。</DIV>
<DIV>贲：亨，小利有攸往。贲，彼伪反。贲，饰也。卦自《损》来者，柔自三来而文二，刚自二上而文三。自《既济》而来者，柔自上来而文五，刚自五上而文上。又内离而外艮，有文明而各得其分之象，故为贲。占者以其柔来文刚，阳得阴助，而离明于内，故为亨。以其刚上文柔，而艮止于外，故小利有攸往。《彖》曰：「贲，亨」，「亨」字疑衍。柔来而文刚，故「亨」，分刚上而文柔，故「小利有攸往」。天文也。以卦变释卦辞，刚柔之交，自然之象，故曰天文。先儒说「天文」上当有「刚柔交错」四字，理或然也。文明以止，人文也。又以卦德言之。止，谓各得其分。观乎天文，以察时变，观乎人文，以化成天下。极言贲道之大也。</DIV>
<DIV>《象》曰：山下有火，贲，君子以明庶政，无敢折狱。山下有火，明不及远。明庶政，事之小者。折狱，事之大者。内离明而外艮止，故取象如此。</DIV>
<DIV>初九，贲其趾，舍车而徒。舍，音扌舍。刚德明体，自贲于下，为舍非道之车，而安于徒步之象。占者自处，当如是也。</DIV>
<DIV>《象》曰：「舍车而徒」，义弗乘也。君子之取舍，决于义而已。</DIV>
<DIV>六二，贲其须。二以阴柔居中正，三以阳刚而得正，皆无应与。故二附三而动，有贲须之象。占者宜从上之阳刚而动也。</DIV>
<DIV>《象》曰：「贲其须」，与上兴也。</DIV>
<DIV>九三，贲如濡如，永贞吉。一阳居二阴之间，得其贲而润泽者也。然不可溺于所安，故有永贞之戒。《象》曰：永贞之吉，终莫之陵也。</DIV>
<DIV>六四，贲如皤如，白马翰如，匪寇，婚媾。皤，白波反。皤，白也。马，人所乘，人白则马亦白矣。四与初相贲者，乃为九三所隔而不得遂，故皤如，而其往求之心，如飞翰之疾也。然九三刚正，非为寇者也，乃求婚媾耳。故其象如此。</DIV>
<DIV>《象》曰：六四，当位疑也。「匪寇，婚媾」，终无尤也。当位疑，谓所当之位可疑也。终无尤，谓若"守正而不与，亦无他患也。</DIV>
<DIV>六五，贲于丘园，束帛戋戋，吝，终吉。戋，在千反，又音笺。六五柔中，为贲之主，敦本尚实，得贲之道。故有丘园之象。然阴性吝啬，故有束帛戋戋之象。束帛，薄物。戋戋，浅小之意。人而如此，虽可羞吝，然礼奢宁俭，故得终吉。</DIV>
<DIV>《象》曰：六五之吉，有喜也。</DIV>
<DIV>上九，白贲，无咎。贲，极反本。复于无色，善补过矣。故其象占如此。</DIV>
<DIV>《象》曰：「白贲，无咎」，上得志也。</DIV>
<DIV>坤下，艮上。</DIV>
<DIV>剥：不利有攸往。剥，落也。五阴在下而方生，一阳在上而将尽，阴盛长而阳消落，九月之卦也。阴盛阳衰，小人壮而君子病。又内坤而外艮，有顺时而止之象。故占得之者，不可有所往也。《彖》曰：「剥」，剥也，柔变刚也。以卦体释卦名义，言柔进于阳，变刚为柔也。「不利有攸往」，小人长也。顺而止之，观象也。君子尚消息盈虚，天行也。长，丁丈反。以卦体、卦德释卦辞。《象》曰：山附于地，剥，上以厚下安宅。</DIV>
<DIV>初六，剥床以足，蔑贞凶。剥自下起，灭正则凶，故其占如此。蔑，灭也。</DIV>
<DIV>《象》曰：「剥床以足」，以灭下也。</DIV>
<DIV>六二，剥床以辨，蔑贞凶。辨，音办。辨，床干也。进而上矣。</DIV>
<DIV>《象》曰：「剥床以辨」，未有与也。言未大盛。</DIV>
<DIV>六三，剥之，无咎。众阴方剥阳，而己独应之，去其党而从正，无咎之道也。占者如是，则得无咎。《象》曰：「剥之，无咎」，失上下也。上下，谓四阴。</DIV>
<DIV>六四，剥床以肤，凶。阴祸切身，故不复言蔑贞，而直言凶也。</DIV>
<DIV>《象》曰：「剥床以肤」，切近灾也。</DIV>
<DIV>六五，贯鱼以宫人宠，无不利。鱼，阴物。宫人，阴之美而受制于阳者也。五为众阴之长，当率其类，受制于阳，故有此象。而占者如是，则无不利也。</DIV>
<DIV>《象》曰：以宫人宠，终无尤也。</DIV>
<DIV>上九，硕果不食，君子得舆，小人剥庐。一阳在上，剥未尽而能复生。君子在上，则为众阴所载。小人居之，则剥极于上，自失所覆，而无复硕果得舆之象矣。取象既明，而君子、小人，其占不同，圣人之情，益可见矣。</DIV>
<DIV>《象》曰：「君子得舆」，民所载也。「小人剥庐」，终不可用也。</DIV>
<DIV>震下，坤上。</DIV>
<DIV>复：亨。出入无疾，朋来无咎。反复其道，七日来复。利有攸往。「反复」之复，方福反，又作覆。《彖》同。复，阳复生于下也。剥尽则为纯坤，十月之卦，而阳气已生于下矣。积之逾月，然后一阳之体始成而来复，故十有一月，其卦为复。以其阳既往而复反，故有亨道。又，内震外坤，有阳动于下而以顺上行之象，故其占又为己之出入，既得无疾，朋类之来，亦得无咎。又，自五月《ァ坟砸灰跏忌，至此七爻，而一阳来复，乃天运之自然。故其占又为反复其道，至于七日，当得来复。又以刚德方长，故其占又为利有攸往也。反复其道，往而复来，来而复往之意。七日者，所占来复之期也。</DIV>
<DIV>《彖》曰：「复，亨」，刚反。刚反则亨。动而以顺行，是以「出入无疾，朋来无咎」。以卦德而言。「反复其道，七日来复」，天行也。阴阳消息，天运然也。「利有攸往」，刚长也。长，丁丈反。以卦体"</DIV>
<DIV>而言，既生则渐长矣。复其见天地之心乎。积阴之下，一阳复生，天地生物之心几于灭息，而至此乃复可见。在人则为静极而动，恶极而善，本心几息而复见之端也。程子论之详矣。而邵子之诗亦曰：「冬至子之半，天心无改移。一阳初动处，万物未生时。玄酒味方淡，太音声正希。此言如不信，更请问包羲。」至哉言也，学者宜尽心焉。</DIV>
<DIV>《象》曰：雷在地中，复，先王以至日闭关，商旅不行，后不省方。安静以养微阳也。《月令》：「是月斋戒掩身，以待阴阳之所定。」</DIV>
<DIV>初九，不远复，无o悔，元吉。o，音其。一阳复生于下，复之主也。o，抵也。又居事初，失之未远，能复于善，不抵于悔，大善而吉之道也，故其象占如此。</DIV>
<DIV>《象》曰：不远之复，以修身也。</DIV>
<DIV>六二，休复，吉。柔顺中正，近于初九，而能下之，复之休美，吉之道也。</DIV>
<DIV>《象》曰：休复之吉，以下仁也。下，遐嫁反。</DIV>
<DIV>六三，频复，厉无咎。以阴居阳，不中不正，又处动极，复而不固，屡失屡复之象。屡失故危，复则无咎，故其占又如此。</DIV>
<DIV>《象》曰：频复之厉，义无咎也。</DIV>
<DIV>六四，中行独复。四处群阴之中，而独与初应，为与众俱行，而独能从善之象。当此之时，阳气甚微，未足以有为，故不言吉。然理所当然，吉凶非所论也。董子曰：「仁人者，正其谊，不谋其利；明其道，不计其功。于《剥》之六三及此爻见之。</DIV>
<DIV>《象》曰：「中行独复」，以从道也。</DIV>
<DIV>六五，敦复，无悔。以中顺居尊，而当复之时，敦复之象，「无悔」之道也。《象》曰：「敦复，无悔」，中以自考也。考，成也。</DIV>
<DIV>上六，迷复，凶，有灾眚，用行师，终有大败，以其国，君凶，至于十年不克征。眚，生领反。以阴柔居复终，终迷不复之象，凶之道也。故其占如此。以，犹及也。</DIV>
<DIV>《象》曰：迷复之凶，反君道也。</DIV>
<DIV>震下，干上。</DIV>
<DIV>无妄：元亨，利贞。其匪正有眚，不利有攸往。无妄，实理自然之谓。《史记》作「无望」，谓无所期望而有得焉者，其义亦通。为卦自《讼》而变，九自二来而居于初，又为震主，动而不妄者也，故为无妄。又，二体震动而干健，九五刚中而应六二，故其占大亨而利于正。若其不正，则有眚，而不利有所往也。《彖》曰：「无妄」，刚自外来而为主于内，动而健，刚中而应。大亨以正，天之命也。「其匪正有眚，不利有攸往」，无妄之往，何之矣？天命不佑，行矣哉。以卦变、卦德、卦体言，卦之善如此，故其占当获大亨而利于正，乃天命之当然也。其有不正，则不利有所往。欲何往哉？盖其逆天之命而天不佑之，故不可以有行也。</DIV>
<DIV>《象》曰：天下雷行，物与无妄，先王以茂对时育万物。天下雷行，震动发生，万物各正其性命，是物物而与之以无妄也。先王法此以对时育物，因其所性而不为私焉。</DIV>
<DIV>初九，无妄，往吉。以刚在内，诚之主也。如是而往，其吉可知，故其象占如此。《象》曰：无妄之往，得志也。</DIV>
<DIV>六二，不耕获，不，则利有攸往。，侧其反。，音余。柔顺中正，因时顺理，而无私意期望之心，故有不耕获、不之象。言其无所为于前，无所冀于后也。占者如是，则利有所往矣。</DIV>
<DIV>《象》曰：「不耕获」，未富也。富，如「非富天下」之「富」。言非计其利而为之也。六三，无妄之灾，或系之牛，行人之得，邑人之灾。卦之六爻，皆无妄者也。六三，处不得正，故遇其占者，无故而有灾。如行人牵牛以去，而居者反遭诘捕之扰也。</DIV>
<DIV>《象》曰：行人得牛，邑人灾也。</DIV>
<DIV>九四，可贞，无咎。阳刚干体，下无应与，可固守而无咎，不可以有为之占也。《象》曰：「可贞，无咎」，固有之也。有，犹守也。</DIV>
<DIV>九五，无妄之疾，勿药有喜。干刚中正以居尊位，而下应亦中正，无妄之至也。如是而有疾，勿药而自愈矣。故其象占如此。</DIV>
<DIV>《象》曰：无妄之药，不可试也。既已无妄而复药之，则反为妄而生疾矣。试，谓少尝之也。上九，无妄，行有眚，无攸利。上九，非有妄也，但以其穷极而不可行耳，故其象占如此。《象》曰：无妄之行，穷之灾也。</DIV>
<DIV>干下，艮上。</DIV>
<DIV>大畜：利贞。不家食，吉，利涉大川。畜，敕六反。大，阳也。以艮畜干，又畜之大者也。又以内干刚健，外艮笃实辉光，是以能日新其德，而为畜之大也。以卦变言，此卦自《需》而来，九自五而上，以卦体言，六五尊而尚之，以卦德言，又能止健。皆非大正不能。故其占为利贞而不家食，吉也。又六五下应于干，为应乎天，故其占又为利涉大川也。不家食，谓食禄于朝，不食于家也。</DIV>
<DIV>《彖》曰：「大畜」，刚健笃实辉光，日新其德。以卦德释卦名义。刚上而尚贤，能止健，大正也。以卦变、卦体、卦德释卦辞。「不家食，吉」，养贤也。亦取尚贤之象。「利涉大川」，应乎天也。亦以卦体而言。</DIV>
<DIV>《象》曰：天在山中，大畜，君子以多识前言往行，以畜其德。识，如字，又音志。行，下孟反。天在山中，不必实有是事，但以其象言之耳。</DIV>
<DIV>初九，有厉，利已。已，夷止反。干之三阳，为艮所止，故内外之卦，各取其义。初九为六四所止，故其占往则有危，而利于止也。</DIV>
<DIV>《象》曰：「有厉，利已」，不犯灾也。</DIV>
<DIV>九二，舆说车复。说，吐活反。车复，音服，又音福。九二亦为六五所畜。以其处中，故能自止而不进，有此象也。</DIV>
<DIV>《象》曰：「舆说车复」，中无尤也。</DIV>
<DIV>九三，良马逐，利艰贞，曰闲舆卫，利有攸往。三以阳居健极，上以阳居畜极，极而通之时也。又皆阳爻，故不相畜而俱进，有良马逐之象焉。然过刚锐进，故其占必戒以艰贞闲习，乃利于有往也。曰，当为日月之日。</DIV>
<DIV>《象》曰：「利有攸往」，上合志也。</DIV>
<DIV>六四，童牛之牿，元吉。牿，古毒反。童者，未角之称。牿，施横木于牛角，以防其触。《诗》所谓「楹狻拐咭病Ｖ怪于未角之时，为力则易，大善之吉也。故其象占如此。《学记》曰：「禁于未发之谓豫。」正此意也。</DIV>
<DIV>《象》曰：六四「元吉」，有喜也。</DIV>
<DIV>六五，豕贲豕之牙，吉。豕贲，符云反。阳已进而止之，不若初之易矣。然以柔居中而当尊位，是以得其机会而可制。故其象如此。占虽吉，而不言元也。</DIV>
<DIV>《象》曰：「六五之吉，有庆也。</DIV>
<DIV>上九，何天之衢，亨。何天之衢，言何其通达之甚也。畜极而通，豁达无碍，故其象占如此。《象》曰：「何天之衢」，道大行也。</DIV>
<DIV>震下，艮上。</DIV>
<DIV>颐：贞吉。观颐，自求口实。颐，以之反。颐，口旁也。口食物以自养，故为养义。为卦上下二阳，内含四阴，外实内虚，上止下动，为颐之象，养之义也。贞吉者，占者得正则吉。观颐，谓观其所养之道。自求口实，谓观其所以养身之术。皆得正则吉也。</DIV>
<DIV>《彖》曰：「颐，贞吉」，养正则吉也。「观颐」，观其所养也。「自求口实」，观其自养也。释卦辞。天地养万物，圣人养贤以及万民。颐之时大矣哉。极言养道而赞之。</DIV>
<DIV>《象》曰：山下有雷，颐，君子以慎言语，节饮食。二者养德、养身之切务。初九，舍尔灵龟，观我朵颐，凶。舍，音扌舍。朵，多果反。灵龟，不食之物。朵，垂也。朵颐，欲食之貌。初九阳刚在下，足以不食，乃上应六四之阴而动于欲，凶之道也。故其象占如此。《象》曰：「观我朵颐」，亦不足贵也。</DIV>
<DIV>六二，颠颐。拂经，于丘颐，征凶。求养于初，则颠倒而违于常理，求养于上，则往而得凶。丘，土之高者，上之象也。</DIV>
<DIV>《象》曰：六二「征凶」，行失类也。初、上皆非其类也。</DIV>
<DIV>六三，拂颐，贞凶，十年勿用，无攸利。阴柔不中正，以处动极，拂于颐矣。既拂于颐，虽正亦凶，故其象占如此。</DIV>
<DIV>《象》曰：「十年勿用」，道大悖也。</DIV>
<DIV>六四，颠颐，吉。虎视眈眈，其欲逐逐，无咎。眈，都含反。柔居上而得正，所应又正，而赖其养以施于下，故虽颠而吉。虎视眈眈，下而专也。其欲逐逐，求而继也。又能如是，则无咎矣。《象》曰：颠颐之吉，上施光也。施，始豉反。</DIV>
<DIV>六五，拂经。居贞吉，不可涉大川。六五，阴柔不正，居尊位而不能养人，反赖上九之养，故其象占如此。</DIV>
<DIV>《象》曰：居贞之吉，顺以从上也。</DIV>
<DIV>上九，由颐，厉吉，利涉大川。六五，赖上九之养以养人，是物由上九以养也。位高任重，故厉而吉。阳刚在上，故利涉川。</DIV>
<DIV>《象》曰：「由颐，厉吉」，大有庆也。</DIV>
<DIV>巽下，兑上。</DIV>
<DIV>大过：栋桡。利有攸往，亨。桡，乃教反。大，阳也。四阳居中过盛，故为大过。上下二阴，不胜其重，故有栋桡之象。又以四阳虽过，而二五得中，内巽外说，有可行之道，故利有所往而得亨也。《彖》曰：「大过」，大者过也。以卦体释卦名义。「栋桡」，本末弱也。复以卦体释卦辞。本，谓初，末，谓上，弱，谓阴柔。刚过而中，巽而说行，利有攸往，乃亨。说，音悦。又以卦体、卦德释卦辞。大过之时大矣哉。大过之时，非有大过人之材，不能济也，故叹其大。</DIV>
<DIV>《象》曰：泽灭木，大过，君子以独立不惧，遁世无闷。泽灭于木，大过之象也。不惧无闷，大过之行也。</DIV>
<DIV>初六，藉用白茅，无咎。藉，在夜反。当大过之时，以阴柔居巽下，过于畏慎而无咎者也。故其象占如此。白茅，物之洁者。</DIV>
<DIV>《象》曰：「藉用白茅，柔在下也。</DIV>
<DIV>九二，枯杨生，老夫得其女妻，无不利。，杜兮反。阳过之始，而比初阴，故其象占如此。，根也，荣于下者也，荣于下，则生于上矣。夫虽老而得女妻，犹能成生育之功也。《象》曰：老夫女妻，过以相与也。</DIV>
<DIV>九三，栋桡，凶。三、四二爻，居卦之中，栋之象也。九三以刚居刚，不胜其重，故象桡而占凶。《象》曰：栋桡之凶，不可以有辅也。</DIV>
<DIV>九四，栋隆，吉，有它吝。它，汤何反。以阳居阴，过而不过，故其象隆而占吉。然下应初六，以柔济之，则过于柔矣，故又戒以有它则吝也。</DIV>
<DIV>《象》曰：栋隆之吉，不桡乎下也。</DIV>
<DIV>九五，枯杨生华，老妇得其士夫，无咎无誉。华，如字。九五，阳过之极，又比过极之阴，故其象占皆与二反。</DIV>
<DIV>《象》曰：「枯杨生华」，何可久也？老妇士夫，亦可丑也。</DIV>
<DIV>上六，过涉灭顶，凶，无咎。处过极之地，才弱不足以济，然于义为无咎矣。盖杀身成仁之事，故其象占如此。</DIV>
<DIV>《象》曰：过涉之凶，不可咎也。</DIV>
<DIV>坎下，坎上。</DIV>
<DIV>习坎：有孚，维心亨，行有尚。习，重习也。坎，险陷也。其象为水，阳陷阴中，外虚而中实也。此卦上下皆坎，是为重险，中实为有孚心亨之象，以是而行，必有功矣。故其占如此。《彖》曰：「习坎」，重险也。重，直龙反。释卦名义。水流而不盈，行险而不失其信。以卦象释「有孚」之义，言内实而行有常也。「维心亨」，乃以刚中也。「行有尚」，往有功也。以刚在中，心亨之象。如是而往，必有功也。天险，不可升也；地险，山川丘陵也；王公设险，以守其国。险之时用大矣哉。极言之而赞其大也。</DIV>
<DIV>《象》曰：水至，习坎，君子以常德行，习教事。，在荐反。行，下孟反。治己治人，皆必重习，然后熟而安之。</DIV>
<DIV>初六，习坎，入于坎，凶。，徒坎、陵感二反。以阴柔居重险之下，其陷益深，故其象占如此。《象》曰：习坎入坎，失道凶也。</DIV>
<DIV>九二，坎有险，求小得。处重险之中，未能自出，故为有险之象。然刚而得中，故其占可以求小得也。《象》曰：「求小得」，未出中也。</DIV>
<DIV>六三，来之坎坎，险且枕，入于坎，勿用。枕，针甚反。以阴柔不中正，而履重险之间，来往皆险。前险而后枕，其陷益深，不可用也。故其象占如此。枕，倚着未安之意。《象》曰：「来之坎坎」，终无功也。</DIV>
<DIV>六四，樽酒簋，贰用缶，纳约自牖，终无咎。簋，音轨。缶，俯九反。晁氏云：「先儒读‘樽酒簋’为一句，‘贰用缶’为一句。」今从之。贰，益之也。《周礼》：「大祭三贰」，《弟子职》：「左执虚豆，右执挟匕，周旋而贰」是也。九五尊位，六四近之，在险之时，刚柔相际，故有但用薄礼，益以诚心，进结自牖之象。牖非所由之正，而室之所以受明也。始虽艰阻，终得无咎，故其占如此。</DIV>
<DIV>《象》曰：「樽酒簋，贰」，刚柔际也。晁氏曰：「陆氏《释文》本无‘贰’字。」今从之。九五，坎不盈，只既平，无咎。九五，虽在坎中，然以阳刚中正居尊位，而时亦将出矣，故其象占如此。《象》曰：「坎不盈」，中未大也。有中德而未大。</DIV>
<DIV>上六，系用徽纟墨，于丛棘，三岁不得，凶。纟墨，音墨。，音置。以阴柔居险极，故其象占如此。《象》曰：上六失道，凶三岁也。</DIV>
<DIV>离下，离上。</DIV>
<DIV>离：利贞，亨。畜牝牛，吉。畜，许六反。离，丽也。阴丽于阳，其象为火，体阴而用阳也。物之所丽，贵乎得正。牝牛，柔顺之物也。故占者能正则亨，而畜牝牛则吉也。</DIV>
<DIV>《彖》曰：「离」，丽也。日月丽乎天，百谷草木丽乎土，重明以丽乎正，乃化成天下。重，直龙反。释卦名义。柔丽乎中正，故亨，是以畜牝牛吉也。以卦体释卦辞。</DIV>
<DIV>《象》曰：明两作，离，大人以继明照于四方。作，起也。</DIV>
<DIV>初九，履错然，敬之，无咎。错，七各反。以刚居下而处明体，志欲上进，故有履错然之象。敬之则无咎矣。戒占者宜如是也。</DIV>
<DIV>《象》曰：履错之敬，以辟咎也。辟、避同。</DIV>
<DIV>六二，黄离，元吉。黄，中色。柔丽乎中而得其正，故其象占如此。</DIV>
<DIV>《象》曰：「黄离，元吉」，得中道也。</DIV>
<DIV>九三，日昃之离，不鼓缶而歌，则大耋之嗟，凶。耋，田节反。重离之间，前明将尽，故有日昃之象。不安常以自乐，则不能自处而凶矣。戒占者宜如是也。</DIV>
<DIV>《象》曰：「日昃之离」，何可久也？</DIV>
<DIV>九四，突如其来如，焚如，死如，弃如。突，徒忽反。后明将继之时，而九四以刚迫之，故其象如此。</DIV>
<DIV>《象》曰：「突如其来如」，无所容也。无所容，言焚死弃也。</DIV>
<DIV>六五，出涕沱若，戚嗟若，吉。沱，徒何反。以阴居尊，柔丽乎中。然不得其正而迫于上下之阳，故忧惧如此，然后得吉。戒占者宜如是也。</DIV>
<DIV>《象》曰：六五之吉，离王公也。离，音丽。</DIV>
<DIV>上九，王用出征，有嘉，折首，获匪其丑，无咎。刚明及远，威震而刑不滥，无咎之道也。故其象占如此。</DIV>
<DIV>《象》曰：「王用出征」，以正邦也。</DIV>
                </td>
              </tr><tr><td align="right">编辑：jina
              <tr>
                <td >
 <hr size="1" color="#0a778b" width="100%">
<a href=/html/zhexue/1421362.html><img src="/images/icon_ar.gif" border="0" align="absmiddle">周易本义--序</a><BR><a href=/html/zhexue/1421596.html><img src="/images/icon_al.gif" border="0" align="absmiddle">周易本义--第二卷</a>             
<hr size="1" color="#0a778b" width="100%">
<div align="right" style="background:url(images/body_06.gif)"> &nbsp;<img src="/images/printer.gif" width="16" height="14" align="absmiddle"> <a href="javascript:window.print()">打印本页</a> | <img src="/images/close.gif" width="14" height="14" align="absmiddle"> <a href="#" onMouseMove="javascript:window.close()">关闭窗口</a> </div>
<p></p></td>
              </tr>
      </table></td>
	</tr></table>
<table  width="791" border="0" align="center" cellpadding="0" cellspacing="0" >
	<tr height="100" valign="middle">
	  <td background="images/body_07.gif" >
     <table border="0" width="100%" cellspacing="0" cellpadding="0" style="font-family: 宋体; font-size: 9pt; color: 

#000000">
  <tr>
    <td align="center"><font color="#000000">|</font><a href="/info.asp?id=1" target="_blank">关于我们</a><font color="#000000">|</font> <a href="/info.asp?id=2" target="_blank">招聘信息</a><font 

color="#000000">|</font> <font color="#000000">|</font><a href="/info.asp?id=3" target="_blank">联系我们</a><font color="#000000">|</font> <font color="#000000">|</font><a 

href="http://www.confucianism.com.cn/sitelink" target="_blank">友情链接</a><font color="#000000">| <font color="#000000">|</font><a href="/info.asp?id=4" target="_blank">相关介绍</a><font color="#000000">|</font><a href="/info.asp?id=5" target="_blank">免责申明</a><font color="#000000">|</font></font></td>
  </tr>
  <tr>
    <td align="center" height="18"><script src="http://www.confucianism.com.cn/count/mystat.asp"></script>
	<script type="text/javascript" src="http://js.tongji.linezing.com/860612/tongji.js"></script><noscript><a href="http://www.linezing.com"><img src="http://img.tongji.linezing.com/860612/tongji.gif"/></a></noscript>
      <script language="javascript" src="http://count46.51yes.com/click.aspx?id=469443000&logo=1"></script>
      copyright&copy;2006&nbsp;Power By <a href="http://www.confucianism.com.cn">confucianism</a>&reg; <a href="http://www.stormcode.cn"></a>&nbsp;中国国学网<span lang="zh-cn">版权所有</span> &nbsp;&nbsp; <A 

href="http://www.miibeian.gov.cn"><SPAN 

class=style11><B>蜀ICP备:05026449</B> </SPAN></A></td>
  </tr>
  <tr>
    <td height="6"></td>
  </tr>
  </tr>
  
</table>
</td>
	</tr></table>	
<!-- End ImageReady Slices -->
</body>
</html>