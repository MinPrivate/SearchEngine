

<html><head>
<meta http-equiv="Content-Type" content="text/html; charset=gb2312">
<META name="keyword" content="中国国学网|中国国学|中国国粹|中国民族音乐|中国茶艺|中国孔教|中国文化|中国艺术|">
<META name="description" content="中国国学网">
<title>中国国学网-- 黄帝四经(选)</title>
<link rel="Shortcut Icon" href="favicon.ico">
<link rel="Bookmark" href="favicon.ico"> 
<link rel="stylesheet" href="/Css/Style.css" type="text/css">
</head>
<body bgcolor="#FFFFFF" background="images/bg.gif" leftmargin="0" topmargin="0" marginwidth="0" marginheight="0">
<!-- ImageReady Slices (body.psd) -->
<table width="791" height="197" border="0" align="center" cellpadding="0" cellspacing="0" id="__01">
	<tr>
		<td>
			<img src="images/body_01.gif"  width="790" height="173"  alt=""></td>
		
	</tr>
	<tr>
<td  width="790" height="28" valign="middle" background="images/body_02.gif">&nbsp;&nbsp;&nbsp;&nbsp;<a  href="/">国学首页</a>|<a  target="_blank" href="http://wws.confucianism.com.cn">国学私塾</a> |<a href='Category.asp?cataid=A000100090001' target='_blank'>先秦诸子</a>| <a href='Category.asp?cataid=A000100090002' target='_blank'>两汉经学</a>| <a href='Category.asp?cataid=A000100090003' target='_blank'>魏晋玄学</a>| <a href='Category.asp?cataid=A000100090004' target='_blank'>隋唐儒道释之合流</a>| <a href='Category.asp?cataid=A000100090005' target='_blank'>宋明理学</a>| <a href='Category.asp?cataid=A000100090006' target='_blank'>明清哲学</a>| <a href='Category.asp?cataid=A000100090007' target='_blank'>相关研究</a>| <a href='Category.asp?cataid=A000100090008' target='_blank'>现代人读《四书五经》</a>| <a href="/bbs/">论坛</a></td>
		
</tr></table>
	<table  width="791" border="0" align="center" cellpadding="0" cellspacing="0" >
	<tr>
	  <td  width="200" align="right" valign="top" background="images/body.gif"><table width="195" border="0" cellspacing="0" cellpadding="0">
		  <tr><td height="27" align="center" background="images/left_table.gif"><font color="#cc0000" ><b>□ 站内搜索 □</b></font></td>
		</tr>
              <form action="../searchresult.asp" method="post" name="searchLeftForm">
                <tr align="center">
                  <td style="line-height:150%" height=60> 请输入查询的字符串:<br>
                      <input type="text" name="keyword" style="width:150" class="button1">
                      <select name="cataid" style="width:150" class="button1">
                        <option value="" selected>==&gt; 综合查询 &lt;==</option>
                        <option value='A00010004'>&nbsp;|&nbsp;|&nbsp;|_文学</option><option value='A00010005'>&nbsp;|&nbsp;|&nbsp;|_历史</option><option value='A00010006'>&nbsp;|&nbsp;|&nbsp;|_汉语</option><option value='A00010007'>&nbsp;|&nbsp;|&nbsp;|_艺术</option><option value='A00010008'>&nbsp;|&nbsp;|&nbsp;|_宗教</option><option value='A00010009'>&nbsp;|&nbsp;|&nbsp;|_哲学</option><option value='A00010010'>&nbsp;|&nbsp;|&nbsp;|_教育</option><option value='A00010011'>&nbsp;|&nbsp;|&nbsp;|_军事</option><option value='A00010012'>&nbsp;|&nbsp;|&nbsp;|_民俗</option><option value='A00010013'>&nbsp;|&nbsp;|&nbsp;|_科技</option><option value='A00010014'>&nbsp;|&nbsp;|&nbsp;|_国学工具</option><option value='A00010015'>&nbsp;|&nbsp;|&nbsp;|_国学图库</option><option value='A00010016'>&nbsp;|&nbsp;|&nbsp;|_国学考古</option><option value='A00010017'>&nbsp;|&nbsp;|&nbsp;|_国学胜地</option><option value='A00010019'>&nbsp;|&nbsp;|&nbsp;|_中医馆</option><option value='A00030001'>&nbsp;|&nbsp;|&nbsp;|_焦点热点</option><option value='A00030003'>&nbsp;|&nbsp;|&nbsp;|_国学动态</option><option value='A00030004'>&nbsp;|&nbsp;|&nbsp;|_新闻信息</option><option value='A00030005'>&nbsp;|&nbsp;|&nbsp;|_市井百态</option><option value='A00030006'>&nbsp;|&nbsp;|&nbsp;|_专家点评</option><option value='A00030007'>&nbsp;|&nbsp;|&nbsp;|_专题报道</option><option value='A00030008'>&nbsp;|&nbsp;|&nbsp;|_大众评述</option><option value='A00030009'>&nbsp;|&nbsp;|&nbsp;|_义工活动</option><option value='A00030010'>&nbsp;|&nbsp;|&nbsp;|_采访活动</option><option value='A00030011'>&nbsp;|&nbsp;|&nbsp;|_百 艺 坊</option><option value='A00030013'>&nbsp;|&nbsp;|&nbsp;|_学术动态</option><option value='A00030016'>&nbsp;|&nbsp;|&nbsp;|_历史天空</option><option value='A00030017'>&nbsp;|&nbsp;|&nbsp;|_问答平台</option><option value='A00030018'>&nbsp;|&nbsp;|&nbsp;|_国学考古</option><option value='A00030019'>&nbsp;|&nbsp;|&nbsp;|_国学胜地</option><option value='A00030020'>&nbsp;|&nbsp;|&nbsp;|_美食饕餮</option><option value='A00030021'>&nbsp;|&nbsp;|&nbsp;|_奇闻轶事</option><option value='A00030022'>&nbsp;|&nbsp;|&nbsp;|_笑林乐府</option><option value='A00130001'>&nbsp;|&nbsp;|&nbsp;|_晚清国粹</option><option value='A00130002'>&nbsp;|&nbsp;|&nbsp;|_近代学者</option><option value='A00130004'>&nbsp;|&nbsp;|&nbsp;|_本地大师</option><option value='A00130005'>&nbsp;|&nbsp;|&nbsp;|_当代学人2</option>
                      </select>                  </td>
                </tr>
                <tr align="center">
                  <td><input name="bystr" type="radio" value="title" checked>
                标题查询
                <input type="radio" name="bystr" value="content">
                内容查询 <br>
                 <input type="SUBMIT" name="Action" value=" 查 询 " class="button2">
                <input type="RESET" name="Clear" value=" 重 写 " class="button2">                  </td>
                </tr> </form>
	 </table>
	 <table  width="195" border="0" cellpadding="0" cellspacing="0" >
		<tr>
		<td width="208" height="27" align="center" background="images/left_table.gif"><font color="#cc0000" ><b>□  同类目录  □</b></font></td>
		<td>
			<img src="images/分隔符.gif" width="1" height="27" alt=""></td>
	</tr><tr><td> <table  width="180" align="right" border="0" cellpadding="0" cellspacing="0" >
		<tr>
		  <td>
  <li><a href=/zhexue/category.asp?cataid=A000100090001 >先秦诸子</a></li><li><a href=/zhexue/category.asp?cataid=A000100090002 >两汉经学</a></li><li><a href=/zhexue/category.asp?cataid=A000100090003 >魏晋玄学</a></li><li><a href=/zhexue/category.asp?cataid=A000100090004 >隋唐儒道释之合流</a></li><li><a href=/zhexue/category.asp?cataid=A000100090005 >宋明理学</a></li><li><a href=/zhexue/category.asp?cataid=A000100090006 >明清哲学</a></li><li><a href=/zhexue/category.asp?cataid=A000100090007 >相关研究</a></li><li><a href=/zhexue/category.asp?cataid=A000100090008 >现代人读《四书五经》</a></li></td>
		</tr></table></td></tr></table>
	<table  width="195" border="0" cellpadding="0" cellspacing="0" >
		<tr>
		<td width="208" height="27" align="center" background="images/left_table.gif"><font color="#cc0000" ><b>□ 同类热点 □</b></font></td>
		<td>
			<img src="images/分隔符.gif" width="1" height="27" alt=""></td>
	</tr><tr><td><table  width="180" align="right" border="0" cellpadding="0" cellspacing="0" >
          <tr>
            <td>
					<li><a href=/html/zhexue/742506.html >春秋左氏传</a></li><li><a href=/html/zhexue/843153.html >易传</a></li><li><a href=/html/zhexue/746457.html >法家</a></li><li><a href=/html/zhexue/772771.html >易经・系辞</a></li><li><a href=/html/zhexue/729795.html >老子原典</a></li><li><a href=/html/zhexue/747254.html >黄帝四经(选)</a></li><li><a href=/html/zhexue/743927.html >易学传统简介</a></li><li><a href=/html/zhexue/744178.html >墨家学说的兴盛与其墨家组织</a></li><li><a href=/html/zhexue/745989.html >墨子闲诂(上)</a></li><li><a href=/html/zhexue/773161.html >易经・说卦传</a></li><li><a href=/html/zhexue/773317.html >易经・杂卦传</a></li><li><a href=/html/zhexue/748675.html >桑弘羊《盐铁论》选注</a></li><li><a href=/html/zhexue/743537.html >庄子</a></li><li><a href=/html/zhexue/749221.html >韩非子与法家</a></li><li><a href=/html/zhexue/842997.html >商君书 公孙鞅</a></li></td>
          </tr>
	      </table></td>
	</tr></table>
	</td>
	  <td width="555" valign="top" background="images/body_05.gif"><table width="96%" border="0" align="center" cellspacing="0" cellpadding="5" bordercolordark="#FFFFFF" bordercolorlight="#000000" style="word-break:break-all;">
              <tr> 
                <td width="100%" ><div align="left" >当前类别：<a href='/'>首页</a>&nbsp;&gt;&gt;&nbsp;<a href='/category.asp?cataid=A0001'>新版国学</a>&nbsp;&gt;&gt;&nbsp;<a href='/category.asp?cataid=A00010009'>哲学</a>&nbsp;&gt;&gt;&nbsp;<a href='/category.asp?cataid=A000100090001'><font color='#FF0000'>先秦诸子</font></a> </div> 
                  <div align="center" class="biaoti" ><b>黄帝四经(选)</b> </div><div align="center">
                    <hr size="1" color="#0a778b" width="100%">
                    发布时间： 2006-11-6 10:18:57 被阅览数： <script language="javascript" src="http://www.confucianism.com.cn/hitadd.asp"></script> 次 来源：
					<font color=#003399>中国国学网</font></div>                </td>
              </tr>
              <tr>
                <td><div align="right">文字 〖 <a href="javascript:doZoom(20)" class=tt1>大</a> <a href="javascript:doZoom(14)" class=tt1>中</a> <a href="javascript:doZoom(12)" class=tt1>小</a> 〗
                      ） </div></td>
              </tr>
              <tr> 
                <td width="544"id="zoom" class="wenzhan"><DIV align=center><B>黄帝四经</B></DIV>
<DIV>&nbsp;</DIV>
<DIV><B>〔经法〕</B></DIV>
<DIV>&nbsp;</DIV>
<DIV>〈道法〉</DIV>
<DIV>&nbsp;</DIV>
<DIV>道生法。法者，引得失以绳，而明曲直者也。故执道者，生法而弗敢犯也，法立而弗敢废也。故能自引以绳，然後见知天下而不惑矣。</DIV>
<DIV>&nbsp;</DIV>
<DIV>虚无形，其寂冥冥，万物之所从生。生有害，曰欲，曰不知足。生必动，动有害，曰不时，曰时而背。动有事，事有害，曰逆，曰不称，不知所为用。事必有言，言有害，曰不信，曰不知畏人，曰自诬，曰虚夸，以不足为有余。</DIV>
<DIV>&nbsp;</DIV>
<DIV>故同出冥冥，或以死，或以生；或以败，或以成。祸福同道，莫知其所从生。见知之道，唯虚无有；虚无有，秋毫成之，必有形名；形名立，则黑白之分已。故执道者之观於天下也，无执也，无处也，无为也，无私也。是故天下有事，无不自为形声号矣。形名已立，声号已建，则无所逃迹匿正矣。</DIV>
<DIV>&nbsp;</DIV>
<DIV>公者明，至明者有功。至正者静，至静者圣。无私者智，至智者为天下稽。称以权衡，参以天当，天下有事，必有巧验。事如直木，多如仓粟。斗石已具，尺寸已陈，则无所逃其神。故曰：度量已具，则治而制之矣。绝而复属，亡而复存，孰知其神。死而复生，以祸为福，孰知其极。反索之无形，故知祸福之所从生。应化之道，平衡而止。轻重不称，是谓失道。</DIV>
<DIV>&nbsp;</DIV>
<DIV>天地有恒常，万民有恒事，贵贱有恒位，畜臣有恒道，使民有恒度。天地之恒常，四时、晦明、生杀、柔刚。万民之恒事，男农、女工。贵之恒位，贤不肖不相放。畜臣之恒道，任能毋过其所长。使民之恒度，去私而立公。变恒过度，以奇相御。正奇有立，而名形弗去。凡事无小大，物自为舍。逆顺死生，物自为名。名形已定，物自为正。故唯执道者能上明於天之反，而中达君臣之半，密察於万物之所终始，而弗为主。故能至素至精，浩弥无形，然後可以为天下正。</DIV>
<DIV>&nbsp;</DIV>
<DIV>〈国次〉</DIV>
<DIV>&nbsp;</DIV>
<DIV>国失其次，则社稷大匡。夺而无予，国不遂亡。不尽天极，衰者复昌。诛禁不当，反受其殃。禁伐当罪当亡，必虚其国，兼之而勿擅，是谓天功。天地无私，四时不息。天地立，圣人故载。过极失当，天将降殃。人强胜天，慎避勿当。天反胜人，因与俱行。先屈後伸，必尽天极，而毋擅天功。</DIV>
<DIV>&nbsp;</DIV>
<DIV>兼人之国，修其国郭，处其廊庙，听其钟鼓，利其资财，妻其子女，是谓重逆以荒，国危破亡。</DIV>
<DIV>&nbsp;</DIV>
<DIV>故唯圣人能尽天极，能用天当。天地之道，不过三功。功成而不止，身危有殃。</DIV>
<DIV>&nbsp;</DIV>
<DIV>故圣人之伐也，兼人之国，堕其城郭，焚其钟鼓，布其资财，散其子女，裂其地土，以封贤者。是谓天功。功成不废，後不逢殃。</DIV>
<DIV>&nbsp;</DIV>
<DIV>毋阳窃，毋阴窃，毋土敝，毋故执，毋党别。阳窃者天夺其光，阴窃者土地荒，土敝者天加之以兵，人执者流之四方，党别者外内相攻。阳窃者疾，阴窃者饥；土敝者亡地，人执者失民，党别者乱，此谓五逆。五逆皆成，乱天之经，逆地之纲，变故乱常，擅制更爽，心欲是行，身危有殃。是谓过极失当。</DIV>
<DIV>&nbsp;</DIV>
<DIV>〈君正〉</DIV>
<DIV>&nbsp;</DIV>
<DIV>一年从其俗，二年用其德，三年而民有得。四年而发号令，五年而以刑正，六年而民畏敬，七年而可以正。一年从其俗，则知民则。二年用其德，则民力。三年无赋敛，则民不幸。六年民畏敬，则知刑罚。七年而可以正，则胜强敌。</DIV>
<DIV>&nbsp;</DIV>
<DIV>俗者，顺民心也。德者，爱勉之也。有得者，发禁弛关市之正也。号令者，连为什伍，选练贤不肖有别也。以刑正者，罪杀不赦也。畏敬者，民不犯刑罚也。可以正者，民死节也。</DIV>
<DIV>&nbsp;</DIV>
<DIV>若号令发，必厩而上九，壹道同心，上下不□，民无它志，然後可以守战矣。号令发必行，俗也。男女劝勉，爱也。动之静之，民无不听，时也。受赏无德，受罪无怨，当也。贵贱有别，贤不肖衰也。衣备不相逾，贵贱等也。国无盗贼，诈伪不生，民无邪心，衣食足而刑罚必也。以有余守，不可拔也；以不足攻，反自伐也。</DIV>
<DIV>&nbsp;</DIV>
<DIV>天有死生之时，国有死生之正。因天之生也以养生，谓之文；因天之杀也以伐死，谓之武：文武并行，则天下从矣。</DIV>
<DIV>&nbsp;</DIV>
<DIV>人之本在地，地之本在宜，宜之生在时，时之用在民，民之用在力，力之用在节。知地宜，须时而树，节民力以使，则财生，赋敛有度则民富，民富则有佴，有佴则号令成俗而刑伐不犯，号令成俗而刑伐不犯则守固战胜之道也。</DIV>
<DIV>&nbsp;</DIV>
<DIV>法度者，正之至也。而以法度治者，不可乱也。而生法度者，不可乱也。精公无私而赏罚信，所以治也。</DIV>
<DIV>&nbsp;</DIV>
<DIV>省苛事，节赋敛，毋夺民时，治之安。无父之行，不得子之用；无母之德，不能尽民之力。父母之行备，则天地之德也。三者备，则事得矣。能收天下豪杰骠雄，则守御之备具矣。审於行文武之道，则天下宾矣。号令合於民心，则民听令；兼爱无私，则民亲上。</DIV>
<DIV>&nbsp;</DIV>
<DIV>〈六分〉</DIV>
<DIV>&nbsp;</DIV>
<DIV>观国者观主，观家者观父。能为国则能为主，能为家则能为父。凡观国，有六逆：其子父，其臣主，虽强大不王。其谋臣在外位者，其国不安，其主不悟，则社稷残。其主失位则国无本，臣不失处则下有根，国忧而存；主失位则国荒，臣失处则令不行，此之谓颓国。主暴则生杀不当，臣乱则贤不肖并立，此谓危国。主两则失其明，男女争威，国有乱兵，此谓亡国。</DIV>
<DIV>&nbsp;</DIV>
<DIV>嫡子父，命曰上怫，群臣离志；大臣主，命曰雍塞：在强国削，在中国破，在小国亡</DIV>
<DIV>。主失位，臣不失处，命曰外根，将与祸邻：在强国忧，在中国危，在小国削；主失位，臣失处，命曰无本，上下无根，国将大损：在强破，在中国亡，在小国灭。主暴臣乱，命曰大荒，外戎内戎，天将降殃：国无大小，有者灭亡。主两，男女分威，命曰大麋，国中有师：在强国破，在中国亡，在小国灭。</DIV>
<DIV>&nbsp;</DIV>
<DIV>凡观国，有六顺：主不失其位则国有本，臣失其处则下无根，国忧而存。主惠臣忠者，其国安。主主臣臣，上下不□者，其国强。主执度，臣循理者，其国霸昌。主得位臣辐属者王。</DIV>
<DIV>&nbsp;</DIV>
<DIV>六顺六逆乃存亡兴坏之分也。主上执六分以生杀，以赏罚，以必伐。天下太平，正以明德，参之於天地，而兼覆载而无私也，故王天下。</DIV>
<DIV>&nbsp;</DIV>
<DIV>王天下者之道，有天焉，有地焉，有人焉，三者参用之，然後而有天下矣。为人主，南面而立。臣肃敬，不敢蔽其主。下比顺，不敢蔽其上。万民和辑而乐为其主上用，地广人众兵强，天下无敌。</DIV>
<DIV>&nbsp;</DIV>
<DIV>文德究於轻细，武刃於当罪，王之本也。然而不知王术，不王天下。知王术者，驱骋驰猎而不禽荒，饮食喜乐而不湎康，玩好趾枚不惑心，俱与天下用兵，费少而有功，战胜而令行。故福生於内，则国富而民昌。圣人其留，天下其与。不知王术者，驱骋驰猎则禽荒，饮食喜乐而湎康，玩好趾迷蚧笮模俱与天下用兵，费多而无功，战胜而令不行。故福失於内，财去而仓廪空虚，与天相逆，则国贫而民荒。至圣之人弗留，天下弗与。如此而又不能重士而师有道，则国人之国矣。</DIV>
<DIV>&nbsp;</DIV>
<DIV>王天下者有玄德，有玄德独知王术，故而天下而天下莫知其所以。王天下者，轻县国而重士，故国重而身安；贱财而贵有知，故功德而财生；贱身而贵有道，故身贵而令行。故王天下者，天下则之。霸王积甲士而征不备，诛禁当罪而不私其利，故令天下而莫敢不听。自此以下，兵战力争，危亡无日，而莫知其所从来。夫言霸王，其无私也，唯王者能兼覆载天下，物曲成焉。</DIV>
<DIV>&nbsp;</DIV>
<DIV>〈四度〉</DIV>
<DIV>&nbsp;</DIV>
<DIV>君臣易位谓之逆，贤不肖并立谓之乱，动静不时谓之逆，生杀不当谓之暴。逆则失本，乱则失职，逆则失天，暴则失人。失本则损，失职则侵，失天则饥，失人则疾。周迁动作，天为之稽。天道不远，入与处，出与反。</DIV>
<DIV>&nbsp;</DIV>
<DIV>君臣当位谓之静，贤不肖当位谓之正，动静参於天地谓之文，诛禁时当谓之武。静则安，正则治，文则明，武则强。安则得本，治则得人，明则得天，强则威行。参於天地，合於民心。文武并立，命之曰上同。</DIV>
<DIV>&nbsp;</DIV>
<DIV>审知四度，可以定天下，可安一国。顺治其内，逆用於外，功成而伤。逆治其内，顺用於外，功成而亡。内外皆逆，是谓重殃，身危为戮，国危破亡。内外皆顺，功成而不废，後不逢殃。</DIV>
<DIV>&nbsp;</DIV>
<DIV>声华实寡者，庸也。顺者，动也。正者，事之根也。执道循理，必从本始，顺为经纪。禁伐当罪，必中天理。背约则窘，达刑则伤。背逆合当，为若有事，虽无成功，亦无天殃。</DIV>
<DIV>&nbsp;</DIV>
<DIV>毋止生以死，毋御死以生，毋为虚声。声溢於实，是谓灭名。极阳以杀，极阴以生，是谓逆阴阳之命。极阳杀於外，极阴生於内。已逆阴阳，又逆其位，大则国亡，小则身受其殃。故因阳伐死，因阴建生。当者有数，极而反，盛而衰：天地之道也，人之理也。逆顺同道而异理，审知逆顺，是谓道纪。以强下弱，何国不克；以贵下贱，何人不得；以贤下不肖，何事不治。</DIV>
<DIV>&nbsp;</DIV>
<DIV>规之内曰圆，矩之内曰方，悬之下曰正，水之上曰平；尺寸之度曰大小短长，权衡之称曰轻重不爽，斗石之量曰少多有数，绳墨之立曰曲直有度。八度者，用之稽也。日月星辰之期，四时之度，动静之立，外内之处，天之稽也。高下不蔽其形，美恶不匿其情，地之稽也。君臣不失其位，士不失其处，任能毋过其所长，去私而立公，人之稽也。美恶有名，逆顺有形，情伪有实，王公执之以为天下正。</DIV>
<DIV>&nbsp;</DIV>
<DIV>因天时，伐天悔，谓之武。武刃而以文随其後，则有成功矣，用二文一武者王。其主道，离人理，处狂惑之位处而不悟，身必有戮。柔弱者无罪而几，不及而，是谓柔弱。刚正而强者临罪而不究。名功相抱，是故长久。名功不相抱，名进实退，是谓失道，其卒必有身咎。黄金珠玉藏积，怨之本也。女乐玩好燔材，乱之基也。守怨之本，养乱之基，虽有圣人，不能为谋。</DIV>
<DIV>&nbsp;</DIV>
<DIV>〈亡论〉</DIV>
<DIV>&nbsp;</DIV>
<DIV>凡犯禁绝理，天诛必至。一国而服六危者，灭；一国而服三不辜者，死；废令者，亡；一国而服三壅者，亡地更君；一国之君而服三凶者，祸反自及也。上溢者死，下溢者刑。德薄而功厚者隳，名禁而不匡者死。抹利，襦传，达刑，为乱首，为怨媒：此五者，祸皆反自及也。</DIV>
<DIV>&nbsp;</DIV>
<DIV>守国而恃其地险者削，用国而恃其强者弱。兴兵失理，所伐不当，天降二殃。逆节不成，是谓得天；逆节果成，天将不盈其命而重其刑。赢极必静，动举必正。赢极而不静，是谓失天；动举而不正，是谓後命。大杀服民，戮降人，刑无罪，祸皆反自及也。所伐当罪，其福五之；所伐不当，其祸十之。</DIV>
<DIV>&nbsp;</DIV>
<DIV>国受兵而不知固守，下邪恒以地界为私者保。救人而弗能存，反为祸门，是谓危根。声华实寡，危国亡土。夏起大土功，命曰绝理。犯禁绝理，天诛必至。六危：一曰嫡子父，二曰大臣主，三曰谋臣外其志，四曰听诸侯之废置，五曰左右比周以壅塞，六曰父兄党以拂。六危不胜，祸及於身。三不辜：一曰妄杀贤，二曰杀服民，三曰刑无罪：此三不辜。</DIV>
<DIV>&nbsp;</DIV>
<DIV>三壅：内位胜谓之塞，外位胜谓之拂；外内皆胜则君孤直。以此有国，守不固，战不克。此谓一壅。从中令外谓之惑，从外令中谓之贼。外内遂争，则危都国：此谓二壅。一人擅主，命曰蔽光。从中外周，此谓重壅。外内为一，国乃更。此谓三壅。三凶：一曰好凶器，二曰行逆德，三曰纵心欲：此谓三凶。</DIV>
<DIV>&nbsp;</DIV>
<DIV>昧天下之利，受天下之患；昧一国之利者，受一国之祸。约而背之，谓之襦传。伐当罪，见利而反，谓之达刑。上杀父兄，下走子弟，谓之乱首。外约不信，谓之怨媒。有国将亡，当罪复昌。</DIV>
<DIV>&nbsp;</DIV>
<DIV><B>〔十大经〕</B></DIV>
<DIV>&nbsp;</DIV>
<DIV>〈姓争〉</DIV>
<DIV>&nbsp;</DIV>
<DIV>高阳问力黑曰：天地已成，黔首乃生。莫循天德，谋相覆倾。吾甚患之，为之若何？力黑对曰：勿忧勿患，天制固然。天地已定，T蛲毕争。作争者凶，不争亦毋以成功。顺天者昌，逆天者亡。毋逆天道，则不失所守。天地已成，黔首乃生。胜生已定，敌者生争，不谌不定。凡谌之极，在刑与德。</DIV>
<DIV>&nbsp;</DIV>
<DIV>刑德皇皇，日月相望，以明其当。望失其当，环视其殃。天德皇皇，非刑不行；缪缪天刑，非德必倾。刑德相养，逆顺若成。刑晦而德明，刑阴而德阳，刑微而德彰。其明者以为法，而微道是行。</DIV>
<DIV>&nbsp;</DIV>
<DIV>明明至微，时反以为几。天道环周，於人反为之客。争作得时，天地与之。争不衰，时静不静，国家不定。可作不作，天稽环周，人反为之客。静作得时，天地与之；静作失时，天地夺之。</DIV>
<DIV>&nbsp;</DIV>
<DIV>夫天地之道，寒涅燥湿，不能并立。刚柔阴阳，固不两行。两相养，时相成。居则有法，动作循名，其事若易成。若夫人事则无常，过极失当，变故易常；德则无有，措刑不当。居则无法，动作爽名，是以戮受其刑。</DIV>
<DIV>&nbsp;</DIV>
<DIV>〈雌雄节〉</DIV>
<DIV>&nbsp;</DIV>
<DIV>皇后历吉凶之常，以辨雌雄之节，乃分祸福之向。宪傲骄倨，是谓雄节；委燮恭俭，是谓雌节。夫雄节者，盈之徒也。雌节者，兼之徒也。夫雄节以得，乃不为福；雌节以亡，必将有赏。夫雄节而数得，是谓积殃；凶忧重至，几於死亡。雌节而数亡，是谓积德，慎戒毋法，大禄将极。</DIV>
<DIV>&nbsp;</DIV>
<DIV>凡彼祸难也，先者恒凶，後者恒吉。先而不凶者，恒备雌节存也。後而不吉者，是恒备雄节存也。先亦不凶，後亦不凶，是恒备雌节存也。先亦吉，後亦不吉，是恒备雄节存也。</DIV>
<DIV>&nbsp;</DIV>
<DIV>凡人好用雄节，是谓妨生。大人则毁，小人则亡。以守不宁，以作事不成。以求不得，以战不克。厥身不寿，子孙不殖。是谓凶节，是谓散德。凡人好用雌节，是谓承禄。富者则昌，贫者则谷。以守则宁，以作事则成。以求则得，以战则克。厥身则寿，子孙则殖。是谓吉节，是谓□德。故德积者昌，殃积者亡。观其所积，乃知祸福之向。</DIV>
<DIV>&nbsp;</DIV>
<DIV>〈兵容〉</DIV>
<DIV>&nbsp;</DIV>
<DIV>兵不刑天，兵不可动；不法地，兵不可措；不法人，兵不可成。参於天地，稽之圣人。人自生之，天地刑之，圣人因而成之。圣人之功，时为之庸，因时秉宜，兵必有成功。圣人不达刑，不襦传。因天时，与之皆断；当断不断，反受其乱。</DIV>
<DIV>&nbsp;</DIV>
<DIV>天固有夺有予，有祥福至者也而弗受，反随以殃。三遂绝从，兵无成功。三遂绝从，兵有成功者，不飨其功，环受其殃。国家有幸，当者受殃；国家无幸，有延其命。阳阳，因民之力，逆天之极，又重有功，其国家以危，社稷以匡，事无成功，庆且不飨其功。此天之道也。</DIV>
<DIV>&nbsp;</DIV>
<DIV>〈本伐〉</DIV>
<DIV>&nbsp;</DIV>
<DIV>诸库藏兵之国，皆有兵道。世兵道三：有为利者，有为义者，有行忿者。所谓为利者，见生民有饥，国家不暇，上下不当，举兵而裁之，唯无大利，亦无大害焉。</DIV>
<DIV>&nbsp;</DIV>
<DIV>所谓为义者，伐乱禁暴，起贤废不肖，所谓义也。义者，众之所死也。是故以国攻天下，万乘之主兼希不自此始，鲜能终之；非心之恒也，穷而反矣。</DIV>
<DIV>&nbsp;</DIV>
<DIV>所谓行忿者，心虽忿，不能徒怒，怒必有为也。成功而无以求也，即兼始逆矣，非道也。</DIV>
<DIV>&nbsp;</DIV>
<DIV>道之行也，由不得已。由不得已，则无穷。故丐者，摭者也；禁者，使者也：是以方行不留。</DIV>
<DIV>&nbsp;</DIV>
<DIV>〈顺道〉</DIV>
<DIV>&nbsp;</DIV>
<DIV>黄帝问力黑曰：大庭氏之有天下也，不辨阴阳，不数日月，不志四时，而天开以时，地成以财。其为之若何？力黑曰：大庭之有天下也，安徐正静，柔节先定。委燮恭俭，卑约主柔，常後而不先。体正信以仁，慈惠以爱人，端正勇，弗敢以先人。</DIV>
<DIV>&nbsp;</DIV>
<DIV>中情不流，执一毋求。刑於女节，所生乃柔。故安静正德，好德不争。立於不敢，行於不能。战示不敢，明示不能。守弱节而坚之，胥雄节之穷而因之。若此者其民劳不K，饥不怠，死不怨。</DIV>
<DIV>&nbsp;</DIV>
<DIV>不旷其众，不为兵邾，不为乱首，不为怨媒，不阴谋，不擅断疑，不谋削人之野，不谋劫人之宇。慎案其众，以随天地之从。不擅作事，以待逆节所穷。</DIV>
<DIV>&nbsp;</DIV>
<DIV>见地夺力，天逆其时，因而饰之，事环克之。若此者，战胜不报，取地不反，战胜於外，福生於内，用力甚少，名声章名，顺之至也。</DIV>
                </td>
              </tr><tr><td align="right">编辑：jina
              <tr>
                <td >
 <hr size="1" color="#0a778b" width="100%">
<a href=/html/zhexue/746457.html><img src="/images/icon_ar.gif" border="0" align="absmiddle">法家</a><BR><a href=/html/zhexue/747566.html><img src="/images/icon_al.gif" border="0" align="absmiddle">谏太宗十思疏</a>             
<hr size="1" color="#0a778b" width="100%">
<div align="right" style="background:url(images/body_06.gif)"> &nbsp;<img src="/images/printer.gif" width="16" height="14" align="absmiddle"> <a href="javascript:window.print()">打印本页</a> | <img src="/images/close.gif" width="14" height="14" align="absmiddle"> <a href="#" onMouseMove="javascript:window.close()">关闭窗口</a> </div>
<p></p></td>
              </tr>
      </table></td>
	</tr></table>
<table  width="791" border="0" align="center" cellpadding="0" cellspacing="0" >
	<tr height="100" valign="middle">
	  <td background="images/body_07.gif" >
     <table border="0" width="100%" cellspacing="0" cellpadding="0" style="font-family: 宋体; font-size: 9pt; color: 

#000000">
  <tr>
    <td align="center"><font color="#000000">|</font><a href="/info.asp?id=1" target="_blank">关于我们</a><font color="#000000">|</font> <a href="/info.asp?id=2" target="_blank">招聘信息</a><font 

color="#000000">|</font> <font color="#000000">|</font><a href="/info.asp?id=3" target="_blank">联系我们</a><font color="#000000">|</font> <font color="#000000">|</font><a 

href="http://www.confucianism.com.cn/sitelink" target="_blank">友情链接</a><font color="#000000">| <font color="#000000">|</font><a href="/info.asp?id=4" target="_blank">相关介绍</a><font color="#000000">|</font><a href="/info.asp?id=5" target="_blank">免责申明</a><font color="#000000">|</font></font></td>
  </tr>
  <tr>
    <td align="center" height="18"><script src="http://www.confucianism.com.cn/count/mystat.asp"></script>
	<script type="text/javascript" src="http://js.tongji.linezing.com/860612/tongji.js"></script><noscript><a href="http://www.linezing.com"><img src="http://img.tongji.linezing.com/860612/tongji.gif"/></a></noscript>
      <script language="javascript" src="http://count46.51yes.com/click.aspx?id=469443000&logo=1"></script>
      copyright&copy;2006&nbsp;Power By <a href="http://www.confucianism.com.cn">confucianism</a>&reg; <a href="http://www.stormcode.cn"></a>&nbsp;中国国学网<span lang="zh-cn">版权所有</span> &nbsp;&nbsp; <A 

href="http://www.miibeian.gov.cn"><SPAN 

class=style11><B>蜀ICP备:05026449</B> </SPAN></A></td>
  </tr>
  <tr>
    <td height="6"></td>
  </tr>
  </tr>
  
</table>
</td>
	</tr></table>	
<!-- End ImageReady Slices -->
</body>
</html>