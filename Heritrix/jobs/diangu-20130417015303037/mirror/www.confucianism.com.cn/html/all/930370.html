

<html><head>
<meta http-equiv="Content-Type" content="text/html; charset=gb2312">
<META name="keyword" content="中国国学网|中国国学|中国国粹|中国民族音乐|中国茶艺|中国孔教|中国文化|中国艺术|">
<META name="description" content="中国国学网">
<title>中国国学网-- 熟记纵横九百字,略知上下五千年（一） </title>
<link rel="Shortcut Icon" href="favicon.ico">
<link rel="Bookmark" href="favicon.ico"> 
<link rel="stylesheet" href="/Css/Style.css" type="text/css">
</head>
<body bgcolor="#FFFFFF" background="images/bg.gif" leftmargin="0" topmargin="0" marginwidth="0" marginheight="0">
<!-- ImageReady Slices (body.psd) -->
<table width="791" height="197" border="0" align="center" cellpadding="0" cellspacing="0" id="__01">
	<tr>
		<td>
			<img src="images/body_01.gif"  width="790" height="173"  alt=""></td>
		
	</tr>
	<tr>
<td  width="790" height="28" valign="middle" background="images/body_02.gif">&nbsp;&nbsp;&nbsp;&nbsp;<a  href="/">国学首页</a>|<a  target="_blank" href="http://wws.confucianism.com.cn">国学私塾</a> |<a href='Category.asp?cataid=A000100050004' target='_blank'>上古至周</a>| <a href='Category.asp?cataid=A000100050005' target='_blank'>春秋战国</a>| <a href='Category.asp?cataid=A000100050006' target='_blank'>秦汉</a>| <a href='Category.asp?cataid=A000100050007' target='_blank'>魏晋南北朝</a>| <a href='Category.asp?cataid=A000100050008' target='_blank'>隋唐五代</a>| <a href='Category.asp?cataid=A000100050009' target='_blank'>宋元</a>| <a href='Category.asp?cataid=A000100050010' target='_blank'>明清</a>| <a href='Category.asp?cataid=A000100050011' target='_blank'>史学</a>| <a href="/bbs/">论坛</a></td>
		
</tr></table>
	<table  width="791" border="0" align="center" cellpadding="0" cellspacing="0" >
	<tr>
	  <td  width="200" align="right" valign="top" background="images/body.gif"><table width="195" border="0" cellspacing="0" cellpadding="0">
		  <tr><td height="27" align="center" background="images/left_table.gif"><font color="#cc0000" ><b>□ 站内搜索 □</b></font></td>
		</tr>
              <form action="../searchresult.asp" method="post" name="searchLeftForm">
                <tr align="center">
                  <td style="line-height:150%" height=60> 请输入查询的字符串:<br>
                      <input type="text" name="keyword" style="width:150" class="button1">
                      <select name="cataid" style="width:150" class="button1">
                        <option value="" selected>==&gt; 综合查询 &lt;==</option>
                        <option value='A00010004'>&nbsp;|&nbsp;|&nbsp;|_文学</option><option value='A00010005'>&nbsp;|&nbsp;|&nbsp;|_历史</option><option value='A00010006'>&nbsp;|&nbsp;|&nbsp;|_汉语</option><option value='A00010007'>&nbsp;|&nbsp;|&nbsp;|_艺术</option><option value='A00010008'>&nbsp;|&nbsp;|&nbsp;|_宗教</option><option value='A00010009'>&nbsp;|&nbsp;|&nbsp;|_哲学</option><option value='A00010010'>&nbsp;|&nbsp;|&nbsp;|_教育</option><option value='A00010011'>&nbsp;|&nbsp;|&nbsp;|_军事</option><option value='A00010012'>&nbsp;|&nbsp;|&nbsp;|_民俗</option><option value='A00010013'>&nbsp;|&nbsp;|&nbsp;|_科技</option><option value='A00010014'>&nbsp;|&nbsp;|&nbsp;|_国学工具</option><option value='A00010015'>&nbsp;|&nbsp;|&nbsp;|_国学图库</option><option value='A00010016'>&nbsp;|&nbsp;|&nbsp;|_国学考古</option><option value='A00010017'>&nbsp;|&nbsp;|&nbsp;|_国学胜地</option><option value='A00010019'>&nbsp;|&nbsp;|&nbsp;|_中医馆</option><option value='A00030001'>&nbsp;|&nbsp;|&nbsp;|_焦点热点</option><option value='A00030003'>&nbsp;|&nbsp;|&nbsp;|_国学动态</option><option value='A00030004'>&nbsp;|&nbsp;|&nbsp;|_新闻信息</option><option value='A00030005'>&nbsp;|&nbsp;|&nbsp;|_市井百态</option><option value='A00030006'>&nbsp;|&nbsp;|&nbsp;|_专家点评</option><option value='A00030007'>&nbsp;|&nbsp;|&nbsp;|_专题报道</option><option value='A00030008'>&nbsp;|&nbsp;|&nbsp;|_大众评述</option><option value='A00030009'>&nbsp;|&nbsp;|&nbsp;|_义工活动</option><option value='A00030010'>&nbsp;|&nbsp;|&nbsp;|_采访活动</option><option value='A00030011'>&nbsp;|&nbsp;|&nbsp;|_百 艺 坊</option><option value='A00030013'>&nbsp;|&nbsp;|&nbsp;|_学术动态</option><option value='A00030016'>&nbsp;|&nbsp;|&nbsp;|_历史天空</option><option value='A00030017'>&nbsp;|&nbsp;|&nbsp;|_问答平台</option><option value='A00030018'>&nbsp;|&nbsp;|&nbsp;|_国学考古</option><option value='A00030019'>&nbsp;|&nbsp;|&nbsp;|_国学胜地</option><option value='A00030020'>&nbsp;|&nbsp;|&nbsp;|_美食饕餮</option><option value='A00030021'>&nbsp;|&nbsp;|&nbsp;|_奇闻轶事</option><option value='A00030022'>&nbsp;|&nbsp;|&nbsp;|_笑林乐府</option><option value='A00130001'>&nbsp;|&nbsp;|&nbsp;|_晚清国粹</option><option value='A00130002'>&nbsp;|&nbsp;|&nbsp;|_近代学者</option><option value='A00130004'>&nbsp;|&nbsp;|&nbsp;|_本地大师</option><option value='A00130005'>&nbsp;|&nbsp;|&nbsp;|_当代学人2</option>
                      </select>                  </td>
                </tr>
                <tr align="center">
                  <td><input name="bystr" type="radio" value="title" checked>
                标题查询
                <input type="radio" name="bystr" value="content">
                内容查询 <br>
                 <input type="SUBMIT" name="Action" value=" 查 询 " class="button2">
                <input type="RESET" name="Clear" value=" 重 写 " class="button2">                  </td>
                </tr> </form>
	 </table>
	 <table  width="195" border="0" cellpadding="0" cellspacing="0" >
		<tr>
		<td width="208" height="27" align="center" background="images/left_table.gif"><font color="#cc0000" ><b>□  同类目录  □</b></font></td>
		<td>
			<img src="images/分隔符.gif" width="1" height="27" alt=""></td>
	</tr><tr><td> <table  width="180" align="right" border="0" cellpadding="0" cellspacing="0" >
		<tr>
		  <td>
  <li><a href=/lishi/category.asp?cataid=A0001000500110001 >史家史著</a></li><li><a href=/lishi/category.asp?cataid=A0001000500110002 >研究评论</a></li><li><a href=/lishi/category.asp?cataid=A0001000500110003 >史学动态</a></li><li><a href=/lishi/category.asp?cataid=A0001000500110004 >文献史料</a></li><li><a href=/lishi/category.asp?cataid=A0001000500110005 >文史博览</a></li><li><a href=/lishi/category.asp?cataid=A0001000500110006 >历史专题</a></li><li><a href=/lishi/category.asp?cataid=A0001000500110007 >史学流派</a></li></td>
		</tr></table></td></tr></table>
	<table  width="195" border="0" cellpadding="0" cellspacing="0" >
		<tr>
		<td width="208" height="27" align="center" background="images/left_table.gif"><font color="#cc0000" ><b>□ 同类热点 □</b></font></td>
		<td>
			<img src="images/分隔符.gif" width="1" height="27" alt=""></td>
	</tr><tr><td><table  width="180" align="right" border="0" cellpadding="0" cellspacing="0" >
          <tr>
            <td>
					<li><a href=/html/lishi/1506751.html >中国历史梗概 </a></li><li><a href=/html/lishi/935352.html >熟记纵横九百字,略知上下五千年（二） </a></li><li><a href=/html/lishi/1088220.html >关于三宝太监郑和下西洋的几件事</a></li><li><a href=/html/lishi/930370.html >熟记纵横九百字,略知上下五千年（一） </a></li><li><a href=/html/lishi/935742.html >钱穆：《国史大纲》引论</a></li><li><a href=/html/lishi/1055113.html >二十五史简介 </a></li><li><a href=/html/lishi/1029674.html >《中国史学史》绪言</a></li><li><a href=/html/lishi/1148499.html >中国各省省名历史由来和变化</a></li><li><a href=/html/lishi/1120920.html >宁夏贺兰山出土一批西夏时期的珍贵文献 </a></li><li><a href=/html/lishi/2114350.html >南阳县衙，记载古代女子五大酷刑</a></li><li><a href=/html/lishi/1096590.html >“汉学”与“中国学”20年来国内出版物览要</a></li><li><a href=/html/lishi/1268026.html >中国古代史（史籍）中容易误读的字</a></li><li><a href=/html/lishi/1047540.html >西夏文献：解读的理想和理想的解读 </a></li><li><a href=/html/lishi/1862975.html >世界历史</a></li><li><a href=/html/lishi/1261857.html >中国历代帝王之最 </a></li></td>
          </tr>
	      </table></td>
	</tr></table>
	</td>
	  <td width="555" valign="top" background="images/body_05.gif"><table width="96%" border="0" align="center" cellspacing="0" cellpadding="5" bordercolordark="#FFFFFF" bordercolorlight="#000000" style="word-break:break-all;">
              <tr> 
                <td width="100%" ><div align="left" >当前类别：<a href='/'>首页</a>&nbsp;&gt;&gt;&nbsp;<a href='/category.asp?cataid=A0001'>新版国学</a>&nbsp;&gt;&gt;&nbsp;<a href='/category.asp?cataid=A00010005'>历史</a>&nbsp;&gt;&gt;&nbsp;<a href='/category.asp?cataid=A000100050011'>史学</a>&nbsp;&gt;&gt;&nbsp;<a href='/category.asp?cataid=A0001000500110004'><font color='#FF0000'>文献史料</font></a> </div> 
                  <div align="center" class="biaoti" ><b>熟记纵横九百字,略知上下五千年（一） </b> </div><div align="center">
                    <hr size="1" color="#0a778b" width="100%">
                    发布时间： 2006-11-30 11:41:47 被阅览数： <script language="javascript" src="http://www.confucianism.com.cn/hitadd.asp"></script> 次 来源：
					<font color=#003399>中国国学网</font></div>                </td>
              </tr>
              <tr>
                <td><div align="right">文字 〖 <a href="javascript:doZoom(20)" class=tt1>大</a> <a href="javascript:doZoom(14)" class=tt1>中</a> <a href="javascript:doZoom(12)" class=tt1>小</a> 〗
                      ） </div></td>
              </tr>
              <tr> 
                <td width="544"id="zoom" class="wenzhan"><STRONG>一、总纲<BR></STRONG>&nbsp;&nbsp;&nbsp; <STRONG>三皇五帝夏商周，春秋战国秦政收。<BR>&nbsp;&nbsp;&nbsp; 汉末三分归入晋，朝称南北阻江流。<BR>&nbsp;&nbsp;&nbsp; 隋一天下遭唐灭，五代十国战乱稠。<BR>&nbsp;&nbsp;&nbsp; 宋统中原元虏代，明清过后帝王休。<BR></STRONG>注：<BR>1.自三皇五帝起，中国的朝代依次为：夏、商、周、秦、、汉、三国、晋、南北朝、隋、唐、五代十国、宋、元、明、清。其中夏、商、周为奴隶制社会，秦至清为封建制社会。夏朝开始出现阶级，秦朝开始有皇帝，清朝宣统皇帝溥仪为中国最后一个皇帝。<BR>2.夏王姒姓，商王子姓，周王姬姓，秦皇嬴姓，汉皇刘姓，晋皇复姓司马，隋皇杨姓，唐皇李姓，宋皇赵姓，元皇姓孛儿只斤，明皇朱姓，清皇姓爱新觉罗。<BR>3.商又称殷。<BR>4.周朝分为西周和东周，东周又分为春秋和战国两个阶段。<BR>5.汉朝分为西汉和东汉，中间经过王莽篡权，改国号为新。<BR>6. 晋分为西晋和东晋。与晋同一时期，北方有五胡十六国，因国小时短，一般资料多不详谈。<BR>7. 宋分为北宋和南宋。与宋同一时期，北方先后有辽、金，西部有西夏。<BR>8. 汉、唐、清三朝，是中国疆域大幅拓展的时期。<BR>9. 元为蒙古族所建，清为女真族（今之满族）所建，其余得以统一中国的朝代，皆为汉族所建。至于南北朝及五代十国的帝王，则多有外族。<BR>&nbsp;&nbsp;&nbsp; <BR><STRONG>&nbsp;&nbsp;&nbsp; 二、三皇五帝（五十六个字）<BR></STRONG>&nbsp;&nbsp;&nbsp; <STRONG>伏羲渔畜八卦传，燧人取火去腥膻。<BR>&nbsp;&nbsp;&nbsp; 神农辨药播五谷，黄帝分州制井田。<BR>&nbsp;&nbsp;&nbsp; 颛顼平定九黎乱，帝喾仁威天下安。<BR>&nbsp;&nbsp;&nbsp; 尧置鼓木喜闻过，舜称至孝复称贤。</STRONG><BR>注：<BR>1.较常见的三皇之说有二：一、天皇、地皇、人皇；二、伏羲、燧人、神农。我取后者，盖其更多地反映了原始社会的生产和生活状况，而前者更多神话成份。三皇时期应该是人类进化的最后一个关键时期。熟食可以吸收更多营养，大量食鱼虾更直接刺激了大脑的发育。因此这一时期出现了原始文明的迹象，如：钻木取火、结绳记事、养畜、种谷、历法、医药、音乐等。<BR>2.五帝之说纷纷莫定，常见的有：一、黄帝、颛顼、帝喾、尧、舜；二、太昊（伏羲）、炎帝（神农）、黄帝、少昊、颛顼；三、伏羲、神农、黄帝、尧、舜。因前面已将伏羲、神农列入三皇，故取第一说。五帝时期应该是原始文明大发展的时期。这一时期开始出现了战争、国家与王权（标志是有叛乱和废帝之事）、都邑、行政区划、法律（井田制）、文字、蚕桑、诗歌等。<BR>3.太昊伏羲氏，风姓，成纪人。其母华胥氏，履巨人足迹而娠，十六月生伏羲。身长一丈六尺，首若蛇形，有圣德，民推以为君，都于宛丘，即今河南陈州。教民捕鱼虾、养六畜。制嫁娶之法，而民始知有父。时龙马负图出于孟津河中，伏羲因之而画八卦，重为六十四卦。做甲历，起于甲寅，支干相配，为历日之始。草创文字，以代结绳之政。斫桐为琴，?桑为瑟，乐音自此兴矣。<BR>4.燧人氏，教民钻木取火，炙肉而食。察燧人氏事迹，似应在伏羲氏之前。原始人因熟食而智力大增，始可发明八卦、历法、乐器。按天、地、人三皇之说，燧人氏确在伏羲氏之前，且作结绳之政。<BR>5.炎帝神农氏，姜姓，名石年。母曰任姒，游华阳，感神龙首而娠，生炎帝于列山之石穴。长于姜水，身长八尺七寸，人身牛首，有圣德。都于陈，迁曲阜。教民树艺五谷，农事乃兴。尝百草辨其药性，一日而遇七十毒，作方书，以疗民病。始列廛于国，为日中之市，致天下之民，聚天下之货，交易而退。南至交趾，北至幽都，东至?谷，西至三危，莫不从其化。南狩，崩于长沙之茶乡，即今湖南茶陵州。<BR>6.黄帝有熊氏，名轩辕，姓公孙，长于姬水，又以姬为姓。初，神农氏母弟世嗣少典氏为诸侯。黄帝母附宝，乃少典国君之妃。见大电绕北斗，感而娠，二十四月而生黄帝于轩辕之丘，即今河南新郑。帝生而神灵，弱而能言，幼而徇齐，长而敦敏，成而聪明。国于有熊，都于涿鹿，迁徙无常。战蚩尤于涿鹿之野，造指南车破其大雾。战炎帝榆罔（神农氏之裔）于阪泉之野，三战而胜之。诸侯尊为天子。画野分州，又为井田之制。命仓颉制文字，法以六义：象形、指事、谐声、会意、转注、假借，天下文字至是备矣。命元妃西陵氏之女螺祖教民育蚕。<BR>7.高阳氏，名颛顼，姬姓，黄帝之孙。其母曰女枢，蜀山氏之女，感瑶光贯月之祥，生帝于若水。初国高阳，迁都丘帝。静渊以有谋，疏通而知事。北至于幽陵，南至于交址，西至于流沙，东至于蟠木，莫不砥属。自少昊之衰，九黎乱德，民神杂揉，不可方物。帝命南正重司天以属神，北正黎司地以属民。草除九黎之乱，神人不杂，万物有序，民安其生焉。<BR>8.帝喾高辛氏，姬姓，名?，少昊金天氏之孙。初受封于辛。及为帝，都于亳，即今河南偃师县。帝普施利物，不私其身。聪以知远，明以察微，仁而威，惠而信，修其身而天下服。<BR>9.帝尧陶唐氏，帝喾之子。母曰庆都，陈锋氏之女，帝喾之妃。有赤龙之祥，孕十四月，生尧于丹陵。育于母家伊侯之国，后徙祁，故曰伊祁氏，以祁为姓。年十三封于陶，十五封于唐，故又号陶唐氏。年十八代兄挚而为天子，都于安邑，即今山西平阳县。智如神，仁如天。命羲氏、和氏置闰法，定四时成岁，以授民时。置敢谏之鼓，使天下得尽其言。立诽谤之木，使天下得攻其过。帝虽九子，俱不足以承天下，乃求贤自代，群臣举舜。帝以二女娥皇、女英妻舜，复以为相。游于阳城，染疾而崩，百姓如丧考妣。<BR>10.帝舜有虞氏，名重华。父瞽瞍，黄帝之后，妫姓，娶妻握登。见大虹，有感而孕，生舜于姚墟，故以姚为姓。舜母早丧，瞽瞍娶壬女而生象。瞽瞍爱象，常欲杀舜，舜巧避之，而又不失为子之道。年二十，以孝闻。耕于历山，历山之人皆让畔；渔于雷泽，雷泽之人皆让居；陶于河滨，河滨之人器皆不苦窳。所居一年成聚，二年成邑，三年成都。后为尧相。时高阳氏有才子八人，天下谓之八恺。高辛氏有才子八人，天下谓之八元。此十六族，世济其美，舜举之。帝鸿氏有不才子，号曰浑沌，即?兜。少昊氏有不才子，号曰穷奇，即共工。颛顼氏有不才子，号曰?杌，即鲧。缙云氏有不才子，号曰饕餮，即三苗。天下谓之四凶，舜投之四裔，以变南蛮、北狄、东夷、西戎。舜摄位，命禹治水，并作睿玑玉衡之浑天仪，以占日月五星之七政。帝尧崩，舜与天下，终帝三年之丧，避尧之子丹朱于南河之南。天下之人不归丹朱而归舜，乃即天子位，都蒲坂。封丹朱于丹渊，以奉尧祀，谓之虞宾而不臣。弹五弦之琴，歌南风之诗，而天下自治。其词曰：“南风之熏兮，可以解吾民之愠兮！南风之时兮，可以阜吾民之财兮！”作九韶之乐，而凤凰来翔。南巡至苍梧而疾，以子商均不肖，嘱群臣立禹。帝崩，葬于九嶷山。娥皇、女英大恸，泪沥于竹，皆成斑痕，今谓之湘妃竹。<BR><STRONG>&nbsp;&nbsp;&nbsp; <BR>&nbsp;&nbsp;&nbsp; 三、夏朝（五十六个字）</STRONG><BR>&nbsp;&nbsp;&nbsp; <STRONG>大禹水平九鼎成，万民归启赖贤明。<BR>&nbsp;&nbsp;&nbsp; 太康承父家天下，寒浞行奸覆夏庭。<BR>&nbsp;&nbsp;&nbsp; 颠沛少康兴祖祚，昏庸孔甲匿龙精。<BR>&nbsp;&nbsp;&nbsp; 桀从妹喜荒淫事，四百四十殿宇倾。</STRONG><BR>注：<BR>1.禹，姒姓，字高密，黄帝玄孙，颛顼之孙。其治水，始自冀州。自壶口山开始治河，凿吕梁、岐山、龙门、砥柱，导汾、漆、淇、清浊二漳入河。又至兖州。疏河为九，分其势以入海。复治济、潍、沮三水。又至青州，治潍、淄二水。又至徐州，治淮、沂、济三水。又至扬州，治彭蠡（今鄱阳湖），凿硖石山以通淮水。又至荆州，平九江，治沱、潜诸水。又至豫州，疏河，导伊、洛、廛、涧、荣、波诸水入河。时有神龟负文出于洛，是为洛书。又至梁州，导汉、沱、潜三水入江。往北通渭水。又至雍州，疏凿江流。至白帝城，疏通三峡。导弱水西流，复导泾、渭、漆、沮、沣诸水入河。至此，九州岛之水尽治。<BR>2.帝舜荐禹于天，以为嗣。舜崩，三年丧毕，禹辞辟舜之子商均于阳城。天下诸侯皆去商均而朝禹。禹于是遂即天子位，国号曰夏后，姓姒氏，都安邑，改载为岁。收天下之铜，铸为九鼎，以象九州岛。夏商周三代相传，秦灭周，迁于咸阳。其一飞入泗水，其八焚于阿房。阿房实未成宫，故以上只是传说。<BR>3.十年，禹巡狩江南，致诸侯于会稽，崩，寿一百六岁，葬之会稽。命以益为王。<BR>4.三年之丧毕，益避禹之子启于箕山。天下人不归益而归启，曰：吾君之子也！启乃即天子位。<BR>5.或曰：禹初行于涂山，有九尾白狐，化为美女，天姿国色，聪俊有德。禹纳之，是为女娇。生三子，长曰启，承姒姓，次曰宰，为顾氏，三曰罕封余庆王，即姓余氏。涂山氏能明训教，三子皆贤明。<BR>6.启时，有扈氏无道，启召六卿征之，不胜。六卿请召诸侯伐之，启曰：吾地非浅也，民非寡也。今兹不胜，是吾德薄，而教不善也。何以伐为？于是班师。琴瑟弗张，钟鼓弗考，不茵席，不兼味。亲亲长长，尊贤委能。行之期年，而有扈自服。<BR>7.启崩，传位于子太康。自此，王位传子不传贤，因称家天下。太康荒逸，大权归于有穷国之君后羿（非射日之后羿）。太康猎于洛水，百日不归。后羿乘机作乱，太康不得归，都于夏阳，崩。<BR>8.后羿立太康之弟仲康。收羿兵权，仍为相，后羿不得逞其恶。仲康子相立，后羿专权，代夏为政，宠用寒浞。寒浞媚于后羿，赂于羿之左右，杀后羿而烹之，自立为王，弑帝相。<BR>9.相后缗方娠，逃至有仍，生少康。少康既长，为仍牧正。寒浞子?求之，逃奔有虞，为虞庖正。虞君思使其邑诸纶，有田一成，有众一旅，以收夏众。杀寒浞而为王，归故都即位，夏道复兴。史称“少康中兴”。自相被弑，至少康即位，中经羿、浞二世，约四十年。<BR>10.孔甲无道，好鬼神之事。时天降雌雄二龙，孔甲使人豢之。雌龙死，雄龙流嫠（下为水）于庭。嫠（下为水）者，龙之精气也。孔甲椟而藏之，传至周厉王时，发而观之，流于庭。既笄童女遭之而孕，多年后生一女，即褒姒。<BR>11.桀有力，能伸铁钩使直，铁索使断。有施氏不朝，桀伐之。有施氏以妹喜献桀。喜有宠，所言皆从。为琼宫瑶台，砌肉于糟堤，悬脯于林间，酒池可以行舟，糟堤可望十里。关龙逢谏，桀囚而杀之。囚汤于夏台，后释之。汤伐桀，桀起九夷之师，不至，奔三腙之国。汤执之，放于南巢，后三岁死于亭山。夏亡，凡十七王，共四百三十九岁。<BR>&nbsp;&nbsp;&nbsp; <BR>&nbsp;<STRONG>&nbsp;&nbsp; 四、商朝（五十六个字）</STRONG><BR>&nbsp;&nbsp;&nbsp; <STRONG>汤除桀暴定八方，亳邑为都始立商。<BR>&nbsp;&nbsp;&nbsp; 太甲去昏赖伊尹，盘庚改殷效成汤。<BR>&nbsp;&nbsp;&nbsp; 武丁梦说得良弼，帝纣伐苏为女郎。<BR>&nbsp;&nbsp;&nbsp; 暴虐奢糜纵妲己，亲离众叛自燔亡。</STRONG><BR>注：<BR>1.商王成汤，名履，又名天乙。黄帝之后，子姓。尝见人张网四面，祝曰：自天下四方皆入吾网。汤曰：嘻，尽之矣！乃去其三面，祝曰：欲左左，欲右右，不用命，乃入吾网。诸侯闻之，曰：汤德至矣，及禽兽。归之者四十余国。既伐桀，作夏社，诸侯毕服，乃即天子位。国号商，都于亳，即今河南商丘。以伊尹、仲虺为相。时大旱七年，太史言当杀人以祷，汤曰：请自当之。遂斋戒，翦发断爪，素车白马，身婴白茅，以为牺牲，祷于桑林之野，大雨数千里。<BR>2.汤王崩，孙太甲立，颠覆汤之政。伊尹屡次告诫无效，居之于汤墓所之桐宫，使思祖业之艰难。太甲居桐宫三年，自怨自艾，处仁迁义。伊尹乃以冕服迎太甲复位。太甲增修厥德，诸侯咸服。<BR>3.因有河决之患，商都屡迁。盘庚复迁都于亳，改国号为殷。复行成汤之政，商道复兴，诸侯来朝。<BR>4.武丁即位，居丧三年不言。既免丧，亦弗言。群臣谏曰：不言无所禀命。武丁曰：朕梦上帝赐我以良弼，其代予言。命人画梦中所见形象，持图求于天下。见说，于傅岩之野筑墙，与图无异，聘以见武丁。武丁与语，大悦，用以为相，天下大治。<BR>5.纣，名受辛，资质聪敏，力堪搏兽。闻有苏氏之女妲己甚美，伐之。有苏氏惧，以妲己进献。为阅妲己，造鹿台，其大三里，高千尺，七年乃成。以酒为池，悬肉为林。更以炮烙、虿盆之刑，以镇怨望、反叛者。民怨沸腾，诸侯多叛。后西伯姬发伐纣，纣衣珠衣，登鹿台，自燔而死。商凡二十八王，共六百四十四祀。<BR>&nbsp;&nbsp;&nbsp; <BR>&nbsp;&nbsp;&nbsp;<STRONG> 五、西周（五十六个字）</STRONG><BR>&nbsp;&nbsp;&nbsp; <STRONG>姬发灭纣都镐京，封赐诸侯四海平。<BR>&nbsp;&nbsp;&nbsp; 刑废成康周公力，穆王八骏天下行。<BR>&nbsp;&nbsp;&nbsp; 厉防民口终奔彘，真惠共和周复兴。<BR>&nbsp;&nbsp;&nbsp; 褒姒幽王烽火戏，犬戎马踏骊山倾。</STRONG><BR>注：<BR>1.周，兴于西岐之地。西伯昌，即周文王，姬姓，帝喾之后。初，纣王纵妲己为恶，昌闻之叹息。崇侯虎告曰：西伯昌与子发及旦，皆圣人也，三圣合谋，君其虑之。纣乃囚昌于?里，醢其长子伯邑考，赐昌以试其圣否。昌知而食之，纣曰：谁为西伯圣者，食其子羹，尚不知也。因有欲赦之意。昌取伏羲八卦，重为六十四卦，演成爻辟，以筮吉凶，故曰文王拘而演周易。西伯之臣散宜生赂纣，昌因得释。西伯退而修德。得吕尚于渭水之滨，亲为引车，载归，立为师，谓之师尚父。虞芮二君，相与争田，求决于周。感周人之德，俱让其田。汉南诸侯闻之，归之者四十国。西伯立灵台、凿灵沼，得无主之死人骨，以衣冠更葬之。天下闻之曰：西伯泽及枯骨也，况其人乎！归之者三十国。三分天下，奄有其二，以服事殷，终身不贰。<BR>2.周武王，名发，文王姬昌次子，继父为西伯。以吕尚为师，周公旦为辅。时纣王愈昏，远忠亲佞。杀梅伯而醢之，杀比干而刳视其心，囚太师箕子。微子抱祭器归周，太师疵、少师疆抱乐器归周。武王乃伐纣，大会诸侯于孟津。已卯正月戊午，陈师于牧野。纣发兵七十万以拒之。既战，纣前师倒戈，自相残杀，大败，战事半日而终。纣王自燔。武王斩妲己，诸侯尊为天子。分封诸侯，爵五品而士三等。公侯百里，伯七十里，子男五十里，不满为附庸，盖千八百国。立七十一国，其兄弟之国十五，姬姓之国四十。封箕子于朝鲜而不臣。迁都于镐，改祀曰年。作乐曰大武。<BR>3.武王崩，子诵立，是为成王。成王年方一十三岁，周公旦摄政，代王当国。旦，武王弟。其弟管叔、蔡叔、霍叔流言曰：公将不利于孺子。王亦疑公。周公乃避位，取易之三百八十四爻，各系以辞。昔武王有疾，旦筑坛而祷，求以身代王死。史录其祷文，藏于金滕之匮。后成王启匮见文，执书而泣，出郊迎还周公。此后周公连相成王、康王，天下大治，人不犯法，刑措四十余年不用。周公制礼做乐，教化百姓，中国始成礼仪之邦。<BR>4.穆王满，康王钊之孙。得八骏马，以造父为御，周行天下。传西巡至瑶池，宾于西王母。<BR>5.厉王胡，专事聚敛。国人谤之，皆杀。国人莫敢言，道路以目。王喜，告召公曰：吾能弭谤矣。召惠公曰：是障之也。防民之口，甚于防川。王弗听，国人袭之，出奔于彘，不敢归。二相周真公、召惠公以太子靖尚幼，相与和协共理国事，号曰共和。厉王崩于彘，靖立，是为宣王。周公、召公辅王修政，法文武、成康之治。诸侯复宗周，王化复行。卒成中兴之名。<BR>6.宣王崩，子宫涅立，是为幽王。夏孔甲时，藏龙嫠（下为水）于椟，商周莫敢发。厉王末年，发而观之，流于庭，不可除也。王使妇人裸体噪之，化为晁，入于王府。有童妾遭之，既笄而孕，积至多年，至宣王时乃生一女，弃之。人怜而取之，养于褒，是为褒姒。献于幽王，王甚爱之，生子伯服。褒姒一笑嫣然，媚人肠胃，王百计诱之而不得。褒姒好闻裂缯之声，王日发缯裂之，不得一笑。王无故举烽火，诸侯悉至，至而无寇，褒姒乃大笑。褒姒谮申后及太子宜臼，王废之，以褒姒为后，伯服为太子。宜臼出奔申，王欲索而杀之，申侯弗与。王伐申，申侯召犬戎入寇。王举烽王征诸侯，无一人一骑至。犬戎遂弑王于骊山下，杀郑桓公，收周宝、掳褒姒而归。西周亡，凡十二主，共三百五十二年。 <BR>&nbsp;&nbsp;&nbsp; <BR>&nbsp;<STRONG>&nbsp;&nbsp; 六、春秋战国（五十六个字）</STRONG><BR>&nbsp;&nbsp;&nbsp; <STRONG>平王迁洛启东周，王命不行霸主遒。<BR>&nbsp;&nbsp;&nbsp; 齐桓晋文兼秦穆，宋襄楚庄演春秋。<BR>&nbsp;&nbsp;&nbsp; 燕韩赵魏秦齐楚，赫赫七强战不休。<BR>&nbsp;&nbsp;&nbsp; 秦本附庸渐强大，灭周并六一九州岛。</STRONG><BR>注：<BR>1.故太子宜臼即位，是为平王。王以丰、镐逼近犬戎，乃东迁洛邑以避之。自此称为东周。自王室东迁，天子微弱，号令不行，政由方伯。孔子作《春秋》，记鲁隐公至鲁衰公二百四十二年之历史，大致相当于周平王东迁到周元王时期二百九十四年，故后世称这一时期为春秋。从周贞定王到秦王政统一中国，诸侯国连年发生战争，故称这一时期为战国。<BR>2.春秋之世，其见于征伐会盟，最著者十二国。五霸一般指齐桓公小白、晋文公重耳、秦穆公任好、宋襄公兹父、楚庄王旅。<BR>3.齐，姜姓，又吕姓，侯爵。武王封姜尚于营邱，曰齐。齐襄公时，国乱。鲍叔牙奉公子小白奔莒，管仲奉公子纠。及襄公被弑，小白先还，立为桓公。鲁送纠还齐，与桓公战，管仲射桓公中钩。齐败鲁师，鲍叔牙用计，使鲁杀纠而缚还管仲。鲍叔力荐管仲于桓公，因以为相，号曰仲父。管仲治国有方，国富兵强，乃霸诸侯。及仲卒，桓公用易牙、开方、竖刁，霸业渐衰。及薨，诸公子争立，公尸在床六十七日，蛆虫出于户。后，齐为田和所篡。故春秋时为姜齐，战国时为田齐。<BR>4.晋，姬姓，侯爵。成王九年，封弟叔虞于唐，号为晋。犬戎之难，晋文侯仇将兵救周，平王赐以河内附庸，而晋始大。至文公重耳，大霸诸侯，北方诸侯，唯晋之号令是听。后晋亡，分为三：韩、赵、魏。韩，与晋同祖。赵，与秦同祖。魏，文王庶子毕公高之后。<BR>5.秦，嬴姓，伯爵。舜时，伯益赐姓嬴。其后为蜚廉。蜚廉子恶来极有力，同事纣。武王伐纣，俱杀之。恶来五世孙曰非子者，善养马。西周孝王命主马?渭之间，马大蕃息。王封为附庸君，邑于秦。平王东迁时，秦襄公以兵送王，王始命秦为诸侯，赐以岐丰之地，秦于是始大。至穆公，并国十二，开地千里，大霸西戎，而国始强。时诸侯皆以夷狄遇秦，摈斥之，不得与中国之会盟。于是孝公发愤修政，用卫公孙鞅变法，秦国大治。战必胜，攻必取。周王致霸于秦，诸侯毕贺。<BR>6.宋，子，公爵。成王三年，封微子启于宋，以继殷祀。用殷礼乐，于周为宾而不臣。至襄公，亦霸诸侯。<BR>7.楚，芊姓，子爵，颛顼之后。至熊通，请爵于周桓王。王不许，乃自立为武王，而王不能问。后并吞各国，日渐强大。至庄王旅，大霸诸侯。<BR>8.燕，姬姓，伯爵。武王封召康公?于燕。燕王哙让国于其臣子之，哙反为臣，燕国大乱。齐宣王伐燕，醢子之，杀哙，遂灭燕。后三年，燕人共立哙子平，是为昭王。昭王尊贤养士，筑黄金台。于是乐毅、剧辛、邹衍等往投，燕国复兴。时齐愍王灭宋而骄，南侵楚，西侵三晋，欲并二周而为天子。燕昭王以乐毅为上将，连结秦、魏、韩、赵以伐齐。乐毅长驱，入临淄，呼吸间下齐七十余城，独莒、即墨未下，齐几灭。<BR>9.诸侯之见于春秋经传者，共一百二十四国。自夷王之世，卫康叔七世孙顷侯，首坏王制，并(比阝)墉之地。春秋晋灭十二国，楚灭二十一国，齐灭四国，秦灭四国，又灭西戎十二国，吴灭二国，越灭二国，等等。<BR>10.周郝王五十九年，秦昭襄王灭周，取其宝器九鼎以归。至嬴政，十七年灭韩，十八年灭赵，二十二年灭魏，二十四年灭楚，二十五年灭燕，二十六年灭齐，遂兼并天下。<BR>&nbsp;&nbsp;&nbsp; <BR>&nbsp;<STRONG>&nbsp;&nbsp; 七、秦朝（五十六个字）</STRONG><BR>&nbsp;&nbsp;&nbsp; <STRONG>六国皆灭统华疆，嬴政自骄号始皇。<BR>&nbsp;&nbsp;&nbsp; 独揽大权分郡守，统一文字兼度量。<BR>&nbsp;&nbsp;&nbsp; 筑城凿墓劳民力，焚书坑儒断史纲。<BR>&nbsp;&nbsp;&nbsp; 陈胜揭竿初举义，汉刘楚项破咸阳</STRONG>。<BR>注：<BR>1.秦孝文王为太子时，号安国君，宠妃曰华阳夫人，立为正夫人，无子。安国君中子异人（子楚），母夏姬，无宠。异人质于赵，因秦数伐赵，赵不礼之。阳翟大贾吕不韦，贾于邯郸，见之曰：此奇货可居也。乃计之嗣华阳夫人以立。异人曰：必如君策，秦国与子共之。不韦乃与五百金，令结宾客。复以五百金，购奇物玩好赴秦，因华阳姊而献于华阳夫人，并誉异人之贤，及日夜泣思太子及夫人之状，说夫人嗣为己子，以为长久计。夫人然之，泣求于安国君。安国君刻玉符与夫人，约以为嗣，并厚馈异人，请不韦傅之。自此，异人美名盛于诸侯。不韦娶邯郸美女赵姬为妾，待其有娠，而宴异人，使赵姬劝饮。异人见而悦之，请与不韦。不韦佯怒，终与之。赵姬生子政，异人遂以为夫人。及孝文王立，以异人为太子。秦军围邯郸，异人逃归，楚服以见夫人，更名楚。盖夫人为楚人，异人故悦之矣。孝文王在位一年而薨，楚立，是为庄襄王。以不韦为相，封文信侯，食雒阳十万户。庄襄王在位三年薨，太子政年方十三岁，立为王，尊不韦为相国，号仲父。不韦召食客三千，各书所闻，集为八览、六论、十二纪，二十余万言，号曰吕氏春秋。及政渐长，??事发，牵连不韦。政乃出不韦就国河南，复迁蜀。不韦恐诛，饮鸩而亡。<BR>2.秦王政初并天下，自以为德兼三皇，功过五帝，乃更号曰皇帝，命为制，令为诏，自称曰朕。自号始皇帝，后世为二世、三世，以至万世。<BR>3.变封建为郡县，分天下为三十六郡，置守、尉、监，守掌治郡，尉掌佐守，典武职甲卒，监为朝廷所设御史，负责监郡。每县设令，与郡守尉同归朝廷简放。从此大权集于皇帝一身。收天下兵器，聚之咸阳，铸铜人十二，每个重二十四万斤。<BR>4.昔诸国所用文字、货币、度量衡等各不相同，致使相互交流、贸易、交往等殊为不便。秦兼并六国、一统华夏后，始皇开始统一文字、货币、度量衡、车轮距等。文字用丞相李斯所创之小篆，钱用秦半两，等等。史称“车同轨，书同文，衡同权，市同币，行同伦，政同体，法同治”。这些统一，客观上加强了中央集权统治，增强了国家的统一，方便了各地的交流，促进了生产的发展。<BR>5.始皇梦想求仙。时有燕人卢生，业儒不就，以求仙学道为名，往谒始皇。始皇命他航海东去，数日方还。卢生自称录得仙书一卷。始皇阅之，见言辞恍惚，难解其意，唯内有“亡秦者胡也”一语，令始皇心惊。始皇以为胡之所指为匈奴，乃遣蒙恬发兵三十万，北伐匈奴。蒙恬收河套，置四十四县，迁内地罪犯居之。复北渡黄河，取阴山等地，置三十四县。把昔时燕、赵、秦三国所修之长城，统相连接，增高加长，筑成一道西起临洮，东至辽东，延袤万余里的长城。虽威振匈奴，暂安边境，却也耗费无数民力。<BR>6.骊山山势雄峻，下有温泉。始皇遣蒙恬督数十万人夫，就山筑墓。穿圹辟基，直达三泉，四周约五六里。泉本北流，冲碍墓道，因用土障住，使东西分流。内作宫观，备极巧妙。上象天文，用绝大珍珠当作日月星辰；下象地舆，以水银充作江河湖海。备列百官位次，刻石为像，站立两旁。奇珍异宝，灿然杂陈。觅取东海人鱼，熬油作烛，常?圹中。又令匠人制造机弩，分置四周，以拒人发掘。工程浩大，所费靡多，至始皇崩时，尚未告竣。<BR>7.或曰：始皇之劳民伤财之举，以修建阿房宫为甚，以至杜牧作赋云：蜀山兀，阿旁出，覆压三百余里。近年考古发现，所谓阿旁宫云云，纯属子虚乌有。所见者唯一座宫殿所放之样而已。窃度之，可能阿旁宫修建计划尚未开始实施，始皇即已归天，因致流产。既然无阿旁宫，自然也就没有“楚人一炬，可怜焦土”了。<BR>8.废除封建，创立郡县，本是丞相李斯的主意。有儒生主张恢复古制，惹怒李斯，当即奏请始皇：史书非秦纪者皆烧之。非博士官所职，天下有藏诗书百家语者，悉诣守尉杂烧之。有敢偶语诗书者弃市，以古非今者族。令下三十日不烧，黥为城旦。所不去者医药、卜筮、种树之书。始皇准奏。一时民间所藏之书焚烧殆尽，惟孔氏后裔藏书数十部于复壁内，才得保留。皇家所藏之书，并未毁去，悉存于咸阳宫中。后项羽火烧咸阳宫，皇家藏书付之一炬。自此历史文献，统遭浩劫，前朝历史，大多不传。虽仗着几个博闻强志之人，凭着记忆，复述出少量文字，也是数量稀少，舛误颇多，各说不一，后世莫辨。此虽不能独罪始皇，彼却也难辞其咎。<BR>9.前者求药之卢生，与韩客侯生，尝讥议始皇，恐始皇加罪，潜亡去。始皇闻之大怒，命御史查在咸阳诸生之诽谤者。御史严刑拷掠，锻炼成狱，得四百六十余人，皆坑之咸阳。始皇尽坑咸阳诸生，意尚未尽，欲杀尽天下儒生。为免致天下骚动，亦为防有儒生潜匿，乃想出一计，下诏求才，命各地方官，访求名儒，赴京听用。有一班热衷仕途的儒生，虽知咸阳坑儒之事，为求荣禄，心存侥幸，冒死应征。共得老少约七百人。始皇大喜，命皆为郎官。一班儒生忽蒙圣恩，得以高升，喜出望外，弹冠相庆。相与联袂入宫，舞蹈谢恩。始皇暗自冷笑，只不作声。转瞬严冬已至，一日骊山守吏奏称，马谷地方有瓜滋生，累累成实。始皇召郎官以问吉否，众皆胡乱应对，莫衷一是。始皇乃道：众郎官可实地审视，以辨真伪。众郎官也自好奇，遂齐至马谷，果见有瓜数枚，大而鲜亮。正在嗟讶，忽两面山崖之上，土石纷纷砸下。众大怖，争相奔至谷口，却又叫苦不迭。原来谷口已被木石堵塞，欲出无路。此时方知上当，然已悔之晚矣，唯有呼号奔窜而已。少时，皆砸毙。此事即马谷坑儒。后人称马谷为坑儒谷，或愍贤乡，唐玄宗时，改为旌贤乡。<BR>10.始皇欲求仙药，命方士徐?，率童男童女各三千人，航海东去。徐?一去不返，始皇只得西还。至平原津，忽觉龙体不适，寒热交作，药石无效。李斯催趱人马，指望尽快返京。行至沙邱，始皇病已大渐，只得暂就故赵行宫驻跸。始皇自知不起，召李斯、赵高，命草旨召长子扶苏返京守丧。草旨毕，始皇未及复阅即崩，双目未瞑。时始皇年五十，为秦王二十五年，称皇帝十二年。<BR>11.始皇崩，赵高说李斯假传诏旨，立胡亥为太子，赐始皇长子扶苏、将军蒙恬自尽。李斯与赵高秘不发丧，星夜兼程，越井陉，过九原，直抵咸阳。恰巧胡亥心腹来报，公子扶苏自杀，将军蒙恬就拘。胡亥、赵高、李斯大喜，方传出始皇死耗，即日发丧。时始皇尸首已经腐烂多日，臭不堪闻。同时立胡亥为二世皇帝。至始皇下葬之时，胡亥带领文武百官，内宫诸眷，齐来骊山墓送葬。棺椁既下，二世班旨，凡先皇后宫，无子者一律殉葬。顿时哭声大振，响彻山谷。二世命有子者出圹，令工匠关闭圹门，以土封固。为防工匠泄露圹中秘密，命亲卒封闭最外重圹门，将工匠统封于门内。二世复杀蒙毅、蒙恬兄弟。二世疑心诸公子议其篡权于兄，竟拘拿公子十二人，推出市曹斩首，公主十人，拷掠至死，又有数公子被逼自尽。始皇子女，总计三四十人，都被二世杀完，并且籍没家产。只有公子高，自请从父死葬骊山，尚得保全妻孥。二世复腰斩李斯，夷其三族。<BR>12.陈胜，阳城人，字涉。陈涉少时，尝与人佣耕，辍耕之垄上，怅恨久之，曰：“苟富贵，无相忘。”庸者笑而应曰：“若为庸耕，何富贵也？”陈涉太息曰：“嗟乎，燕雀安知鸿鹄之志哉！”二世元年七月，诏调阳城贫民戍渔阳。得九百人，陈胜与阳夏人吴广为屯长。行至大泽，遇连绵阴雨，不得进发。戍期已过，按法当斩。胜与广乃谋反秦。阴置帛书于鱼腹，书“陈胜王”三字，又伪作狐言：大楚兴，陈胜王，以收众心。广故激将尉笞己，遂奋而杀之，率众揭竿起义，首举义旗。后推胜为王，号曰张楚。自此，各地豪杰，纷纷举事，中以刘邦和项羽声势最大。<BR>13.赵高逼死二世，立子婴为皇帝。至沛公兵近咸阳，高欲卖子婴而王关中，沛公弗许。子婴杀赵高。沛公兵至霸上，子婴素车白马，系颈以降。秦凡三主，共一十六年而亡。后项羽入咸阳，杀子婴，焚咸阳宫。<BR>&nbsp;&nbsp;&nbsp; <BR>&nbsp;&nbsp;&nbsp;<STRONG> 八、汉朝（五十六个字）</STRONG><BR>&nbsp;&nbsp;&nbsp;<STRONG> 除秦灭楚汉刘邦，帝后无由戮楚梁。<BR>&nbsp;&nbsp;&nbsp; 吕雉临朝累诸吕，文景治世灭七王。<BR>&nbsp;&nbsp;&nbsp; 武皇拓土民遭敛，王莽更新命被戕。<BR>&nbsp;&nbsp;&nbsp; 光武中兴迁洛邑，传及献帝东汉亡。</STRONG><BR>注：<BR>1.汉高祖，姓刘，名邦，字季，楚沛县丰邑阳里村人。父执嘉，人称太公，母王氏，亦称刘媪。邦少时，不喜耕稼，专好游荡，终日与一班狐朋狗友饮于酒肆。及壮，习吏事，充泗上亭长，与沛县功曹萧何为莫逆。一日因公事入咸阳，见始皇銮驾，喟然叹曰：嗟乎，大丈夫当如是也。吕公避仇至沛，见邦，奇之，妻以女雉。秦二世元年，征罪徒至骊山。沛令使邦押送，徒多道亡。至丰西泽中，邦与众饮，皆纵之。中有十余人，愿从邦而亡。夜行泽中，遇大蛇当道，众皆畏，欲返。邦凭借酒意，拔剑斩蛇，众皆服。邦率众，隐于芒、砀山中。后陈胜起兵，传檄四方，沛令欲降胜。萧何说之，使召逋亡，以保城池，且言邦具豪气，堪为佐辅。沛令乃使樊哙往召邦。后沛令反悔，邦使萧何致书守卒，守卒乃杀县令以迎邦。众共立邦为沛公，募沛中子弟两三千人，举旗反秦。<BR>2.自陈胜举义以降，诸侯起兵伐秦。楚怀王与诸侯约，先入关者王之。时秦兵尚强，诸侯莫敢先，沛公行。沛公击昌邑，彭越以兵从。过高阳，得郦食其。从其计，下陈留，取其积粟。其弟商聚兵四千属沛公。取颖川，张良自韩将兵来投。略南阳郡，收降宛城，引兵西向，无不下者。赵高杀二世，与沛公约分王关中。沛公拒之，诱破武关。复于蓝田破秦军，遂先诸侯至霸上。子婴出降，乃西入咸阳。沛公欲宿秦宫室，樊哙、张良谏之，乃封府库，还军霸上。召关中父老，与约法三章：杀人者死，伤人及盗抵罪。余悉除去秦法。秦民大喜，唯恐沛公不王秦。<BR>3.西楚霸王项羽，名籍，字羽。世为楚将，封于项，因以为姓。羽少年丧父，依叔父梁为生。羽少时，学书不成，学剑，又不成。梁怒之，羽曰：“书足以记名姓而已。剑一人敌，不足学，学万人敌。”于是梁乃教羽兵法，羽大喜，略知其意，又不肯竟学。梁杀人，与羽避于吴中，吴中士大夫皆出于梁下。始皇游会稽，渡浙江，梁与羽观，羽曰：彼可取而代也。迨陈胜举义，梁与羽杀会稽郡守，夺其印绶，募精兵八千，起而反秦。梁率军渡江而西，东阳县长陈婴以二万兵从梁渡淮。更得黥布以兵相属，凡六七万人，军下邳。破彭城，杀秦嘉，并其军。进据胡陵，复西进。适遇秦将章邯，梁遣别将击之，败。梁乃引兵入薛。此前，梁使羽攻襄城，城守甚坚，既拔，羽尽坑守卒。居?人范增，年七十，好奇计，说梁立楚王之后为王。梁然其言，乃寻故楚怀王孙心，立为楚怀王，都盱眙。后梁为秦将章邯所杀。怀王遣将攻秦，约先入关者为秦王。沛公往。怀王使羽随上将军宋义往救赵。义行至安阳，顿兵不进，羽愤而杀之，自为上将军。羽引兵渡河以救?鹿，沉船、破釜甑、烧庐舍，持三日粮。士卒见无退路，皆拼死向前，大败秦军。时诸侯军救?鹿者十余壁，莫敢纵兵。迨楚击秦，皆作壁上观。见楚兵之勇，无不惶恐。及楚兵胜，羽召诸侯将以见，无不膝行而前，莫敢仰视。由是诸侯皆属羽焉。羽引兵攻棘原，章邯固守不出，双方相持。赵高疑忌章邯，向二世进谗，诬邯纵盗。邯得知，恐不利于己，乃降项羽。项羽令司马欣率降兵二十万为前驱，自率各国兵四十万西进，关中大震。行至新安，羽闻说秦降卒谋变，乃设计，一夜之间尽坑之。抵函谷关前，见沛公兵守关。项羽心急沛公已先入咸阳，欲入关而不得，乃攻而取之，驻兵于鸿门。范增与项羽计，于鸿门宴请沛公，趁机杀之。幸得樊哙、张良相助，沛公得脱险境。项羽入咸阳，杀子婴，掠财宝，焚宫室。尊怀王为义帝，自封西楚霸王，去关中而都彭城。封沛公为蜀王，后因沛公所请改封汉王。封章邯、司马欣、董翳分王关中，以阻汉王东归之路。<BR>4.汉王出关西去，至褒中，张良欲归韩，献密计于汉王。张良东行，一路烧绝栈道，一为绐项羽，示不东归，使其不备，二为御各国，使其不敢犯汉王。汉王仍西进，至南郑，拜萧何为丞相。复因萧何所荐，筑坛拜韩信为大将军。韩信练兵数月，方择日东征。用“明修栈道，暗渡陈仓”之计，不到一月，即掠定三秦。项羽闻之大怒，即欲西向攻汉，因得张良书信，遂转而北向击齐。项羽密令英布弑义帝。汉王为义帝发丧，三军缟素，传檄讨楚，得诸侯兵五十六万，取彭城。项羽闻之，自将精兵三万，倍道回援，夤夜杀入彭城。汉王兵将正自醉卧，骤闻项羽兵至，尽皆落荒而逃，置汉王于不顾。汉王兵被项羽追杀，又自相践踏，逃至睢水时，死者二十余万，睢水为之不流。汉王被楚军围至三匝，正无路可逃，忽狂风大作，飞砂走石，天黑如夜，汉王趁机与数十骑走脱。适过沛，取子盈及女鲁元，载以行。楚骑追至，汉王恐车重行迟，竟推子女堕车。幸得夏侯婴收入车中，如是者三。太公及吕氏俱为楚军所虏。汉王至荥阳，收拾残军。韩信率兵来会，萧何亦发关中守卒，汉王兵势复振。韩信三败楚军，楚遂不敢过荥阳。韩信复沿河筑起甬道，取敖仓积粟。信击魏，魏盛兵塞临晋津。信以木罂从夏阳渡军，破魏。复击赵，赵兵据井陉，号二十万。信背水列阵，引赵兵出战，阴伏奇兵趁虚夺关，遂破赵。信从李左车言，遣使赍书至燕，燕降。随何说英布背楚归汉，项羽大怒，杀英布全家，督军攻荥阳。用范增计，先使人攻破敖仓甬道，复陈兵荥阳城下。荥阳乏食，形势日危。陈平使离间计，令项羽疑范增。范增怒病而死。纪信扮汉王诈降，汉王乘间逃离荥阳。此后双方交战，互有胜负，俱疲。乃相约修和，以鸿沟为界，东归楚，西归汉。项羽返回太公、吕氏，拔营东归。汉王从张良、陈平之计，邀韩信、彭越合击项羽。项羽退至垓下，被韩信用十面埋伏之计困住，欲脱不能，十万精兵只剩两三万。张良编一曲楚歌，教军士向楚营四面歌唱。楚军心大动，趁夜逃散，仅余亲兵八百。项羽悲而歌。虞姬泣和，遂自刎。项羽掘地埋之，今安徽定远南六十里，尚有香冢。文人墨客，把一曲虞美人，传唱至今。项羽率八百亲兵，偷逾汉围，渡淮水、陷大泽，比至东城，所随唯存二十八骑。汉军围项羽于小山上，项羽杀透重围，走至乌江边，自觉无颜以对江东父老，遂自刎，年三十一岁。<BR>5.汉王以张良、萧何、韩信三杰为辅，历五年征战，终灭项羽，天下定，乃即帝位，国号曰汉，史称汉高祖。<BR>6.韩信本封齐王。项羽既灭，汉王驰入信壁，夺其军，改封信为楚王。韩信出巡，护卫数千人，人有告信反者。高祖用陈平谋，伪游云梦。信谒上，上使武士缚信，械之以归。至雒阳，赦之，降为淮阴侯。代相陈?反，韩信舍人遣弟上书，告信与陈?通。吕后召萧何议。何伪使人报高祖击?胜，使信入宫道贺。信入，吕后使武士缚而斩之，并夷信之三族。高祖闻之，既惊而喜，盖欲杀信久矣。梁王彭越，数年间助高祖杀伐，功仅亚于韩信。陈?反，高祖征兵于梁，越称疾不至。高祖怒，遣使缚越，囚之雒阳。后废为庶人，徙之蜀。至郑，逢吕后从长安来。越泣请吕后说高祖，请放归昌邑故里。吕后许诺，与至雒阳，白帝曰：彭王壮士，今徙之蜀，此自遗患。不如遂诛之。妾谨与俱来。遂夷越三族，醢其肉以赐诸侯。<BR>7.梁王诛，淮南王黥布大恐，发兵反。高祖亲往击之，为流矢所中，还长安即崩，寿六十三岁，葬长陵。太子盈立，是为惠帝。吕太后忌戚夫人，鸩其子赵王如意，断戚夫人手足，去眼、辉耳、饮?药，使居厕中，号曰人彘。召惠帝观之。帝乃大哭，因病，岁余不起。以此日饮酒，为淫乐，不听政，在位七年而崩，无子。<BR>8.初，吕太后取他人子养为惠帝子，杀其母。及惠帝崩，立之，谓之少帝。吕太后临朝称制，大封诸吕为王侯，以至于妹吕?亦为临光侯。少帝长，知吕太后杀母事，甚怨。太后恐其为乱，废而幽杀之。立常山王义，更名弘，亦曰少帝。太后仍得临朝。太后病殁，诸吕欲为乱。太尉周勃、朱虚侯刘章带兵入宫，尽诛诸吕。<BR>9.诸吕既诛，群臣迎高祖中子、薄姬所生之代王恒即位，是为文帝。文帝宽仁恭俭，亲耕稼，除肉刑，轻赋税，纳忠言，是以海内富庶，兴于礼义。在位二十三年崩，寿四十六岁，葬霸陵。太子启立，是为景帝。<BR>10.吴王濞镇守东南，历年已久，势力渐充。既得铜山铸钱，复煮海水为盐，垄断厚利，国益富强。文帝在位时，十数年不朝，但遣子贤入觐一次。太子启与贤赌棋争胜，怒而以棋枰掷贤，误伤贤致死。自是吴王怀怨。启既为帝，御史大夫晁错因诸王势大，几半天下，请削诸王地。既削楚、赵、胶西三国，复议削吴。吴王约六王俱反，托辞诛错。景帝用袁盎言，斩错于东市，并夷其族。七王仍反，帝用周亚夫为将往讨之。亚夫大破吴、楚兵，七王或自杀，或伏诛。景帝躬行节俭，与民休息，史称文景之治。然废薄后，废太子荣，斩晁错，杀周亚夫，不如文帝远矣。<BR>11.景帝崩，太子彻立，是为武帝，始有年号，曰建元。武帝喜读书，重文学，征召贤士，得广川人董仲舒，劝帝罢黜百家，独尊儒术，甚合帝心。帝喜边功。通南夷、西夷、西南夷。平南越，即今两广、海南、越南等地。击东越，即今福建。使卫青击匈奴，取河南地，置朔方郡，即今河套。匈奴浑邪王降，使居陇西、朔方、云中、北地、上郡之外，置为五属国。遣卫青、霍去病、李广征匈奴。李广失道自杀，青亦少功，唯去病擒匈奴贤王将相等八十余人，斩首七万余级，封狼居胥山，禅于姑衍山，登临瀚海。于是匈奴远遁，漠南无王庭。使张骞通西域，凡三十六国。平南夷，为??郡。击灭劳深、靡莫，以兵临滇，滇王举国降，以为益州郡。击朝鲜，辟交趾。上慕长生，遣方士求仙。起柏梁台，作承露盘，铸铜为仙人，高二十丈，以掌承露，和玉屑饮之。广为宫室，国用不足，乃用酷吏，严刑峻法，盘剥士民。高祖封侯者，凡一百四十三人，以献金不熟夺爵，仅余四人。民至卖儿鬻女而捐。纵张汤以腹诽论死法入刑律，法之苛刻，甚于暴秦。及太子据冤死，上乃悟，悔前非，省靡费，逐方士。并因桑弘羊议移民轮台事下诏悔过，禁苛暴，止擅赋，力本农，修马复，民始得休息，史称轮台诲诏。立少子弗陵为太子，赐死其母钩弋夫人。在位五十四年崩，寿七十一岁，葬茂陵。弗陵即位，是为昭帝。霍光秉政，轻徭薄赋，百姓充实，稍复文景之旧。<BR>12.王莽，字巨君，其姑为成帝母，其父王曼早死，王太后以莽为从子。伯叔七人皆封侯，其势之盛，为汉时外戚之冠。时莽兄弟辈竞相侈靡，独莽恭俭有礼，伯叔赞誉，廷臣举荐，成帝乃封为新都侯。莽愈加谦抑，折节下交，所得俸禄赏赐，皆散给宾客，家无余财，菲食恶衣，类同平民。是以名高诸父，闻望日隆。哀帝崩，太皇太后以莽为大司马，领尚书事，莽得专政。平帝立，群臣称莽德比周公，号之安汉公。莽子宇劝莽归政帝母家卫氏，莽杀宇，灭卫氏满门，牵连者达数百人，海内大震。以莽为宰衡，加九锡。帝有疾，莽作策命于泰?，愿以身代，藏策金滕，置于殿前，命诸公莫言，众皆以为莽可比周公。帝渐长，以母家为莽所害，常不悦。莽乃鸩杀平帝。群臣奏太后，请安汉公践祚，太后无奈，允。莽遂南面朝群臣，号假皇帝。三年后，莽即真天子位，改国号为新，自称新皇帝。西汉被篡，凡十三帝，共二百十四年。<BR>13.以上皆为史家语，然史家向以成败论事。使莽新得继，必言莽德比于周公；使赵宋不传，必言胤暗使人黄袍加身。是以言莽初时之恭俭为诈，未足尽信也。<BR>14.刘秀，字文叔，景帝七世孙。随长兄演起兵南阳以讨莽，得子弟七八千人，称柱天都部。收平林、新市兵，拔棘阳。合下江兵，袭蓝乡，兵达十万。众立景帝五世孙刘玄为帝，改元更始。刘秀与诸将守昆阳，兵不满万。莽遣王邑、王寻率兵数十万攻昆阳。昆阳诸将闻之皆恐，欲弃城而去，独秀从容，力排众议，计划坚守。时莽兵已至城北，秀引十三骑出南门求援，几不得出。既旦，莽兵围昆阳数十重。昆阳坚守旬余，城几破。适刘秀率援兵万人至，冲突莽营，斩首数千。王邑与王寻以兵多为恃，背水以待，秀选敢死士三千，直冲邑阵。莽兵不能敌，俱溃。会风雨大作，河水骤涨，莽兵溺毙者数万。王寻被杀，王邑逃走。昆阳解围，汉威大振，海内豪杰，翕然响应。更始兵攻入长安，莽为商人杜吴所杀，年六十八，窃位一十八年。<BR>15.演、秀威名日盛，新市、平林诸将阴忌之，说更始杀演。秀不服丧，言笑如常。更始惭，拜秀为破虏将军，封武信侯。秀巡视河北，考察官吏，黜陟能否，除莽苛政。吏民喜悦，咸归心焉。王郎起于邯郸，遣兵追秀。秀走至滹沱河，适河封得渡，既渡而冰解。至信都，召兵击邯郸，斩王郎。更始封秀为萧王。秀破各路反将，收其兵，至数十万，遂即帝位于?。赤眉军入长安，更始降，封长沙王，旋被缢死。秀取洛阳，遂定都，是为东汉。帝每旦视朝，日昃乃罢，夜分乃寐。量时度力，休养生息。匈奴畏服，兵革不兴。中兴之美，比少康焉。在位三十三年而崩，寿六十二岁。<BR>16.东汉传至灵帝，宠信宦官，败坏朝纲，荼毒百姓，致使黄巾蜂起，天下大乱。黄巾灭，灵帝崩，皇子辨立。董卓废辨，立陈留王协，是为献帝。董卓伏诛，权臣挟天子而自重，王命不行。诸侯割据，相互攻伐。后曹操挟帝幸许，自是政归曹氏。操子丕篡汉。东汉亡，凡十二帝，共一百九十六年，而分为魏、蜀、吴三国。<BR>&nbsp;&nbsp;&nbsp; <BR><STRONG>&nbsp;&nbsp;&nbsp; 九、 三国两晋（五十六个字）</STRONG><BR>&nbsp;&nbsp;&nbsp; <STRONG>东吴西蜀属孙刘，北魏曹丕把汉谋。<BR>&nbsp;&nbsp;&nbsp; 司马迁曹成一统，八王乱政五胡蹂。<BR>&nbsp;&nbsp;&nbsp; 两都率陷建康继，江左偏安丧北州。<BR>&nbsp;&nbsp;&nbsp; 淝水破秦得暂保，宋刘逼禅东晋休。<BR></STRONG>注：<BR>1.东汉末，群雄并起，各据一方，混战不休。赤壁之战后，魏公曹操退守北方。后刘备取益州，尽占西川汉中之地，自立为汉中王。孙权据有江东及荆襄之地。天下遂成鼎足三分之势。<BR>2.群臣劝操正大位，操曰：若天命在吾，吾其为周文王。及操卒，操子丕袭王位。寻篡汉，废献帝为山阳公。丕即皇帝位，国号魏。传言至蜀，谓汉帝已遇害。刘备乃发丧，即皇帝位，改元章武，是为昭烈皇帝。孙权闻之，亦称帝，国号曰吴，迁都建业。<BR>3.魏遣邓艾、钟会等击蜀。邓艾自阴平行无人之地七百余里，凿山通道，跨水迭桥。至艰险处，以毡裹身，翻滚而下。攀木缘崖，鱼贯而入。奇兵突至江油，蜀将猝不及防。武侯子瞻守涪城，与艾战，败死。瞻子尚亦战死。艾军至成都城北，后主禅请降，蜀汉遂亡。<BR>4.自魏主芳始，大权渐归司马氏。至司马炎，遂废魏主奂为陈留王，自即皇帝位，是为武帝，国号曰晋，改元泰始。晋太康元年，遣兵伐吴。吴人于江碛要害处，以铁锁横截之。又作铁锥，长丈余，暗置江中以逆拒舟舰。晋将王浚作大筏数十，令善水者，引筏先行。铁锥遇筏，辄被引去。又作大炬，长十余丈，大数十围，灌以麻油，遇锁即燃，须臾而断，遂克多城。浚驱舰大进，鼓噪入石头城。吴主孙皓，肉袒面缚，诣浚营乞降，吴亡。自是，三分天下遂归于晋。<BR>5.武帝崩，太子衷即位，是为惠帝。尊皇后杨氏为太后，立贾妃南风为皇后。太后父杨骏得以专权。贾后生性阴鸷，既得总揽内权，复欲干预外政，怎奈上有太后，下有杨骏，难逞其欲，因致积怨成仇。遂连结楚王玮，杀骏全家，废太后为庶人。召汝南王亮入都为太宰，以楚王玮为卫将军。亮渐专权，玮亦干政，后党权势日盛，宗室外戚，渐成水火。亮为乱政八王之一，玮为之二。亮因玮刚愎好杀，欲夺其兵权。玮因连结后党，麾兵执亮。亮为乱军所杀。贾后反以矫诏擅杀罪玮，杀之。贾后专权暴虐，废太子复杀之，赐死太子生母。赵王伦、齐王?矫诏收后党，废后为庶人，复鸩之。伦得掌大权，铲除异己，威风日盛。伦为乱政八王之三。?任游击将军，心意未足，颇有恨色。伦乃令其出镇许昌。伦迫惠帝禅位，大封同党，兼及奴卒，致有“貂不足，狗尾续”之事。齐王?起兵讨伦，各地响应。伦兵屡败，不得已迎还惠帝。伦后被毒死。?得授大司马，加九锡礼。?骄奢擅权，起府第，与西宫等。?为乱政八王之四。河间王?、成都王颖使长沙王?起兵讨?，执?而杀之，党与皆夷三族。?为太尉，都督中外诸军事。?为乱政八王之五。河间王?、成都王颖因己愿未遂，相约讨?。?奉帝讨?、颖，先胜后败，乃固守洛阳。逾年，城中乏食，东海王越阴执?，与?颖议和，复使人炙杀?。颖自为丞相，增封二十郡。加越为尚书令，?为太宰。?上表，请废羊后及太子，立颖为皇太弟。颖为乱政八王之六，?为之七。颖日益骄恣，目无君主。东海王越欲以众怒为名，夺颖大权，乃奉帝征颖。复立羊后及太子。颖兵破越，挟帝入邺城。?将张方入洛阳，复废羊后及太子，独断独行，俨然皇帝。幽并二州连结鲜卑乌桓胡人攻邺，颖仅以数十骑奉帝还洛阳。张方拥兵，专制朝政，迫帝迁长安。太宰?把持朝政，遣颖以成都王还第，更立豫章王炽为皇太弟。?都督中外诸军事，张方为中领军录尚书事，领京兆太守。凡事?为正，方为副。东海王越起兵讨张方，?杀方请和。越不许，遣兵攻破长安。?只身逃入太白山。后颖与?均为越手下所杀。惠帝暴亡，相传为越所鸩。越拥太弟炽即位，是为元帝。越专权秉政，杀故太子覃。复擅杀大臣，气凌天子。越为乱政八王之八。后汉刘渊称帝，举兵攻晋，逼近洛阳。越将兵御汉，病死于项，被汉将石勒剖柩焚尸。惠帝在位十六年，初被外戚干政，继遭八王之乱，连年动荡，晋室衰微。初武帝惩魏氏孤立之弊，封宗室二十七人为王，各掌兵权，独忘汉景时七王之乱，因蹈覆辙。评曰：周封建而内乱，秦郡县而遽亡。皇权固否，岂以封建郡县而定耶？<BR>6.自汉魏以来，匈奴、鲜卑、羌、氐、羯五等胡人降者，多处之内地。其后数因忿争，杀害长吏，渐为民患。五胡之乱，起于巴西氐人李特。李特于晋惠帝时以流民入蜀，攻成都而败亡。其子李雄，占据成都，自称成都王，复于晋惠帝末年称帝，国号成，后改汉，世称后蜀。后为晋所败，共四十七年而亡。<BR>7.五胡之乱，以汉为甚。匈奴人刘渊，于晋惠帝时建国号曰汉，自封汉王，复于晋怀帝二年称帝。渊卒，刘聪代之。大举攻晋，陷洛阳，杀太子，迁怀帝于平阳，后杀之。汉兵复破长安。晋兵围长安，克复之，迎秦王业入。及怀帝遇害，业即帝位，是为愍帝。愍帝三年，汉兵破长安，愍帝出降，后遇害。至此，两都相继陷落，西晋遂亡，凡四主，共五十二年。琅琊王睿于建康即晋王位，及愍帝遇害，乃即皇帝位，是为东晋元帝。汉后改称赵，世称前赵，为汉将石勒所灭，凡五主，共二十六年。<BR>8.石勒者，上党羯人也。初为汉将，据有襄国。后因与前赵主刘曜有隙，自立为赵王，世称后赵。寻灭曜，并有同、豫、徐、兖、并、幽、秦、雍、青、冀之地，改称天王，即帝位。后赵凡七主，共三十三年。前燕为鲜卑慕容氏所建。晋武帝时，慕容（广鬼）为寇，既而降晋，晋以为鲜卑都督，（广鬼）称大单于，受晋封辽东公。其子?受晋封为燕王。其子俊称帝，并有后赵之地。其子（目韦）为前秦所杀。前燕凡四主，共六十四年。前凉起于安定羌人张轨。晋惠帝以轨为凉州刺史。轨忠于晋室，封西平郡公，后世亦事晋室。至张骏晚年，假摄凉王，私拟王制。骏殁，世子重华自称凉州牧，假凉王。重华卒，子曜灵立。重华庶兄祚废曜灵而篡立，称凉王，用天子礼乐。后前凉为前秦所灭，凡八公，共七十六年。<BR>9.西晋既经八王之乱，复遭五胡之乱，终于败亡。东晋元帝偏居江左，北方州郡几乎俱为前秦所占。秦主苻坚欲大举伐晋，群臣皆谏。坚曰：以吾之众，投鞭于江，足以断彼之流。击之，犹疾风之扫秋叶耳。遂遣阳平公苻融帅步骑二十五万，姚苌帅益、梁二州诸军，坚自帅戎卒六十余万，骑二十七万，以伐晋。旗鼓相望，前后千里。晋将谢安遣谢石、谢玄帅众八万以拒之。秦将军梁成帅军五万屯洛涧，晋军刘牢之帅精兵五千渡洛涧击成，大破之，斩成。秦军越淮奔窜，溺死及被杀者万五千人。晋军水陆齐进，苻坚登寿阳城望之，见晋兵阵列严整，又望见八公山草木，以为皆晋兵，曰：此亦劲敌，何谓弱也。始有惧色。秦兵逼淝水而阵，晋兵不得渡。谢玄遣使至秦营，请秦阵少却，使晋兵渡水决战。苻坚欲趁晋兵半渡而击之，乃许之。秦兵前后统属失当，命令不通。前军忽退，后军不知何故。忽闻阵后大呼：秦兵败矣。众皆以为果败，遂大溃，不可复止。谢玄等趁机引兵渡水，追击秦兵，杀苻融。秦兵自相蹈藉，蔽野塞川。闻风声鹤唳，皆以为晋兵且至。夜不敢息，草行露宿，重以饥冻，死者十之七八。苻坚中流矢，单骑走脱。前秦因而乱亡。于秦阵后呼秦败者，乃是降秦晋臣朱序，此番助谢安成功，趁机奔还晋。<BR>10.宋公刘裕，使人缢杀安帝，立琅琊王德文为帝，是为恭帝。裕进为宋王，用天子服驾。年余，逼恭帝禅位，后以被掩而弑之。东晋亡，凡十一主，共一百又四年。<BR>&nbsp;&nbsp;&nbsp; <BR>&nbsp;&nbsp;&nbsp; <STRONG>十、南北朝、隋朝（五十六个字）<BR></STRONG>&nbsp;&nbsp;&nbsp; <STRONG>朝分南北划长江，宋齐梁陈据建康。<BR>&nbsp;&nbsp;&nbsp; 北魏东西分两魏，北齐废主东魏亡。<BR>&nbsp;&nbsp;&nbsp; 周承西魏收齐土，隋篡北周并陈疆。<BR>&nbsp;&nbsp;&nbsp; 筑苑凿河天下乱，三十九载覆朝堂。<BR></STRONG>注：<BR>1.宋、齐、梁、陈，均都建康，国土基本上在长江以南，史称南朝。宋建国后约二十年，北魏拓跋焘统一北方，后分裂为东魏和西魏。东魏被为北齐所篡，西魏为北周所篡，后北周兼并北齐。此一时期史称北朝。南朝与北朝基本上以长江为界，合称南北朝。<BR>2.刘裕，字德舆，小名寄奴，彭城人。勇捷有大志，仅识文字，以卖履为业，好樗蒲，为乡闾所贱。后从刘牢之击孙恩。将数十人觇贼，遇贼数千人，即迎击之。从者皆死，裕坠岸下，奋长刀仰砍，杀数人，复登岸，犹大呼逐贼，贼皆走。裕独身驱数千人。后桓玄废晋安帝自立，裕率兵击破桓玄，迎安帝至建康，裕得都督中外诸军事，兼领扬州牧。后进相国，封宋公，加九锡礼。使人缢杀安帝，立琅琊王德文为帝，是为恭帝。裕进为宋王，用天子服驾。年余，逼恭帝禅位，后以被掩而弑之。刘裕篡位，是为宋高祖武帝。<BR>3.齐王萧道成弑宋顺帝，灭其族。宋亡，凡八主，共六十年。萧道成即帝位，改国号为齐，是为齐高祖高帝。萧道成，字伯绍，萧何之后。大司马萧衍篡齐，弑和帝。齐亡，凡七主，共二十四年。<BR>4.萧衍即皇帝位，改国号为梁，是为梁高祖武帝。萧衍，字叔达，兰陵人，齐之疏族也。陈王陈霸先篡梁，弑敬帝。宋亡，凡四主，共五十六年。<BR>5. 陈霸先称帝，改国号为陈，是为陈高祖武帝。陈霸先，字兴国，吴兴人。陈后主叔宝，疏于朝政，耽于淫乐。大造楼阁，积山引水。宠贵妃张丽华，做玉树后 庭花之曲。时隋已篡周，起兵伐陈。隋将韩擒虎入朱雀门，后主惶遽，与张贵妃、孔贵嫔投于井，终为隋兵所获，执送长安。陈亡，凡五主，共三十三年。<BR>6. 北魏拓跋氏，鲜卑人，汉李陵之后。道武帝?建国，初称代，旋改魏，都于平城。至太武帝焘，统一北方，与南朝划江而治。孝文帝宏，禁同姓为婚，拜祀周公、孔子，行养老礼。迁都洛阳，改姓元氏。兴礼乐，变华风，禁胡语，求遗书。立国子太学、四门小学于洛阳。高欢弑节闵帝，立元朗为帝，自为丞相。复废朗，立孝武帝修。后高欢反，孝武帝赴长安就宇文泰。高欢入洛阳，立元善见为帝，是为孝静帝，迁都于邺，史称东魏。宇文泰鸩杀孝武帝，立元宝炬为帝，是为文帝，都长安，史称西魏。北魏一百五十七年而分。<BR>7. 高欢，字贺六浑，?人，即今直隶河间府景州。自病逐君之丑，事主礼甚恭。欢病死，其长子澄当国，倨傲颇甚，以帝谋诛己，幽帝于含章殿。澄被刺，其弟太原公高洋自为丞相，都督中外诸军事，封齐王。后逼东魏主禅位。东魏亡，一主，七年。洋即位，国号齐，是为北齐显祖文宣帝。传至幼主高恒，为北周所灭。北齐亡，凡六主，共二十八年。<BR>8. 宇文氏，炎帝神农氏之后。其先为鲜卑主。北魏孝武帝奔长安，以宇文泰为大丞相。泰鸩杀孝武帝，立元宝炬为帝。宝炬殂，太子钦立，谋诛泰，事泄被废。其弟齐王廓立，是为恭帝，复姓拓跋氏。泰自为太师大冢宰。泰立子觉为嗣，封周公。及泰卒，魏主被逼禅位于觉，寻被弑。西魏亡，凡三主，共二十三年。<BR>9. 宇文觉即天王位，改国号为周，史称北周，是为孝闵帝，为弟中山公护所弑。宁都公毓即天王位，复称皇帝，是为明帝，复为护毒杀。高祖武帝邕立，杀护。时齐主纬无道，周主兴兵灭之。武帝殂，宣帝?立，以后父杨坚为上柱国大司马。宣帝骄侈昏暴，喜怒无常，在位一年，传位于太子阐，自称天元皇帝。天元殂，杨坚篡位。北周亡，凡五主，共二十五年。<BR>10. 杨坚，小字那罗延，魏恭帝赐姓普六茹，宏农华阴人，今陕西华阴县是也。其父忠仕魏及周，以功封隋公，坚袭爵。篡周，弑静帝，尽灭宇文氏之族。改国号为隋，都长安，是为隋文帝。数年之中，天下称治，灭后梁，复灭陈，一统天下。文帝勤于政事，俭于衣食，劝课农桑，轻徭薄赋，是以衣食滋殖，仓库盈溢。然刑罚苛刻，信受谗言。以太子勇奢侈，废之，立晋王广为太子。文帝寝疾，杨广预拟即位事，为文帝所察。文帝欲召故太子勇，广闻之，弑父即位，是为炀帝。<BR>11. 广既即位，矫父诏，杀故太子勇。于洛阳大起宫室，搜求奇石、名花、嘉木、珍禽、异兽以实苑囿。自长安至江都，引谷洛汴河江淮诸水，各相通为水道，傍筑御道，沿途置离宫四十余座。造龙舟及杂船数万艘，役丁死者十之四五。复在洛阳西，辟地二百里，筑西苑。内为海，周四十里，海中堆蓬莱、方丈、瀛洲三山。外为湖，周十里，分为五湖。海北开龙鳞渠，萦纡注于海内。沿渠置十六院，充以美女。幸江都，帝御龙舟，四重，皇后乘翔螭舟，三重，别有浮景九艘，挽船美女九千余人。余船数千艘，挽船士八万余人。舳舻相接二百里，骑兵翼两岸而行。沿途州县，大受其累。征高丽王元入朝，不至。乃发兵三十万击之，败于萨水，还者仅两千五百人。复击之，高丽乞降，高丽王元终不朝。一时各地多反，起兵据地者，六十四处。复造龙舟数千艘，再幸江都，群臣谏者皆杀之。民生益苦，树皮草根食尽，至人自相食。<BR>12. 唐公李渊，立代王侑为帝，尊炀帝为太上皇。渊自为大丞相，封唐王。侑在位一年，被逼禅位于渊，明年卒，谥为恭帝。宇文化及弑炀帝，尽杀宗室，唯立炀帝侄秦王浩为帝，后鸩杀之。东都留守官得炀帝凶闻，奉越王侗即位，封王世充为郑国公。世充后自为相国，封郑王，加九锡。未几，废侗为潞国公，自称皇帝。寻弑侗，亦谥为恭帝。隋亡，凡四主，共三十九年。<BR>&nbsp;&nbsp;&nbsp; <BR>&nbsp;&nbsp;&nbsp; <STRONG>十一、 唐朝（五十六个字）<BR></STRONG>&nbsp;&nbsp;&nbsp; <STRONG>高祖昏庸屡信谗，变生玄武手足残。<BR>&nbsp;&nbsp;&nbsp; 太宗纳谏贞观治，武后改周李氏残。<BR>&nbsp;&nbsp;&nbsp; 神勇玄宗清女祸，繁荣盛世号开元。<BR>&nbsp;&nbsp;&nbsp; 乱由安史都迭陷，惧祸昭宣让逆藩。</STRONG><BR>注：<BR>1. 李渊，字叔德，陇西成纪人，汉李广之后。父?nbsp;仕周，封唐公，渊袭爵。炀帝幸江都，以渊为宏化郡留守。后炀帝疑渊，渊惧而起兵反。克长安，立代王侑为皇帝，一年后逼侑禅位。渊即皇帝位，国号唐，都长安，是为唐高祖。杀李密、破刘武周、擒杀窦建德、收降王世充、讨平刘黑闼等。至太宗贞观二年，遣柴绍讨灭梁师都，平定朔方，始得扫平诸乱，统一中国全境。<BR>2. 渊之起兵，皆秦王世民之谋，渊许事成后以世民为太子。及渊为帝，欲立世民，世民固辞，乃改立长子建成为太子。平定诸乱，多为秦王之力。以秦王功大，以为天策上将，位在诸王公之上，开天策府，置官属。秦王开文馆，延揽四方文学之士，得十八人，号十八学士。诸武将亦多为秦王所部。太子建成、齐王元吉忌之，协谋欲杀之。乃曲意事诸妃嫔，以求媚上。世民独不事之。由是诸妃嫔争誉建成、元吉而短世民。帝遂渐疏世民。会突厥入塞，建成荐元吉将兵击之。元吉请调秦府骁将，简秦府精兵，悉隶麾下。复徙房玄龄、杜如晦等出秦府。秦王惧，乃谋杀建成、元吉。使长孙无忌半夜率兵伏玄武门。翌晨，建成、元吉欲朝，知事有变，欲奔出玄武门，被世民唤住。元吉回射世民，三箭不彀。世民一箭射死建成。尉迟恭射杀元吉，并枭建成、元吉首示众。史称玄武门之变。后复捕杀建成、元吉诸子，党与不问。高祖遂立秦王为太子，国家庶事，皆由太子处分。约两月后，高祖禅位于太子，自称太上皇。世民即位，改年号贞观，是为太宗。评曰：史家多以成败论事。世民既成，即谓建成、元吉劣行种种，咎由自取。焉知非世民之谋太子位而借故伤手足耶？即便太子、齐王该死，其诸子又何罪焉，奈何以叔伯而尽戳侄辈，致令兄弟绝嗣哉？于国，世民固明君矣。于家，何太忍哉？<BR>3. 太宗知人善任，虚衷纳谏，励精图治。用房玄龄、杜如晦为相，以魏征为谏议大夫。至贞观四年，天下大治。岁断死囚仅二十九人，几至刑措。斗米价只三钱。东至于海，南至五岭，皆外户不闭。可谓海宇?安，中外恬谧。史称贞观之治。复因民少吏多，定议裁并，分中国为十道，分疆设守。昔突厥强盛，统领朔漠诸部落，威振塞外，后分为东西。各部落逐渐分离。太宗使李靖督兵十余万击突厥主颉利可汗，破之于阴山，斩首万余级，俘男女十余万，执颉利。东突厥亡，自此漠南无虏庭。远方诸国，多来朝贡。四夷君长推太宗为天可汗。贞观八年冬，吐谷浑入寇，太宗遣李靖帅兵击之。靖屡战屡胜，吐谷浑势蹙，伏允可汗自经，其子慕容顺请降，吐谷浑遂平。高昌背唐，阻塞西域诸国朝唐之路。太宗遣侯君集征高昌。高昌王?文泰以唐朝远隔沙碛而侈然无备。忽闻唐师十万已深入境内，忧惧而病，数日而亡。唐兵拔田城，掳男妇七千余口，围高昌都城。文泰子智盛请降。君集复分兵略地，下二十二城，得地东西八百里。改高昌为西州，设安西都护府。于是唐地东至海，西至焉耆，南尽林邑，北抵大漠，皆为州县。凡东西九千五百一十里，南北一万九百一十八里。吐蕃赞普弃宗弄赞击吐谷浑，并寇唐境。太宗遣侯君集击破之。弄赞遣使谢罪，请和亲。太宗乃以宗女文成公主遣嫁。弄赞大喜，从此多习华俗，并遣豪酋子弟，入唐学习诗书。薛延陀真珠可汗，违抗唐命，擅击怀化郡王阿史那思摩。太宗遣李世绩等帅兵征讨，大破之，俘五万余人。真珠可汗遣使入贡修和，太宗许之。后薛延陀趁太宗东征高丽之机，起兵寇唐。及太宗西归，乃遣李世绩往讨，灭之。铁勒回纥等十二部归附，太宗改诸部名称为六府七州，设燕然都护府以辖之。铁勒北部骨利干、西域结骨部亦来朝。现今之朝鲜半岛，本为周武王封箕子之地，当时分为三国。东北为高丽，南为百济，东南为新罗，皆受唐封。贞观十七年，高丽东部大人泉盖苏文弑主，专擅国政，连结百济，谋分新罗。新罗女王金善德遣使求援。盖苏文拒绝唐使，不听诏谕。太宗乃亲征高丽。前后三大战，共破十城。攻安市城，破援兵，斩首二万余级，高丽将高延寿、高惠真请降。高丽举国大骇，各城守众多遁。唯安市城久攻不下，辗转两月余，时已入冬，天寒粮乏，太宗乃引兵还。<BR>4. 武氏媚娘，并州文水人，其父武士?系高祖故交。年十四入宫，得太宗宠，封为才人。太宗有疾，太子治入宫侍奉，与武才人通。太宗将崩，因民间传云“唐三世后，女主武王，代有天下”，欲杀武才人而不忍，出之使为尼。太子治（即高宗）即位，迎武氏入宫。时萧淑妃专宠，王皇后疾之，因称武氏之美，欲结之以间萧妃之宠。高宗乃拜武氏为昭仪，后及淑妃宠皆衰。武氏巧慧，多权数。初入宫，屈体事后，及为昭仪，乃谋代后。杀己女而诬后，终取王皇后而代之。王皇后、萧淑妃废为庶人，武后遣人断其手足，投酒瓮中，数日而死。高宗患风眩，目不能视，政事皆委于后。后性明敏，涉猎书史，处事皆称旨。中外谓之二圣，诏以武后为天后。时西突厥未平，高宗遣苏定方往讨，大破之，西突厥十姓一体归附。分其地，置蒙池、昆陵二都护府。西域皆平。龟兹已自服唐，后内乱，宿将羯猎颠拒唐命，高宗遣杨胄击之，尽诛羯猎颠一党。徙安西都护府至龟兹，统辖龟兹、于阗、碎叶、疏勒四镇，及波斯等十六国，置府州八十余。百济恃高丽之援，数侵新罗，新罗王乞援。高宗命苏定方率兵十万，自成山渡海，至熊津江口，大破百济兵，复攻其都城，百济王请降。于百济置五都督府。百济余部乞日本舟师百艘、步兵三万为援，合击唐师。唐将刘仁轨，用火攻计，大破日本水陆两军。百济余部亡奔高丽。复命苏定方攻高丽，连战皆捷，进围平壤城，不克。后高丽盖苏文死，二子男生、男建争立，男生降唐求救，高宗乃命李世绩帅兵伐之，以薛仁贵为前锋。连拔一十六城。仁贵一战杀高丽兵五万人，破三城，复引三千骑破扶余城。扶余附近四十余城，惮仁贵威名，望风请降。唐军攻破鸭绿水坚垒，直捣平壤。围攻月余，高丽王高藏势穷出降。世绩传檄高丽全境，凡百七十六城，皆降，高丽遂平。分高丽为九都督府，于平壤设安东都护府以辖之。<BR>5. 太子忠，为王皇后养子，及武后立，乃废忠，改立武后长子宏为太子。宏仁孝谦谨，数忤武后。武后鸩杀之，立次子贤为太子。贤处事明审，武后忌而废之，后逼令自杀。立三子显为太子。高宗崩，太子显即位，是为中宗。武太后因事废中宗为庐陵王，令出居房州。改立四子旦为皇帝，是为睿宗。令皇帝居于别殿，政事悉决于太后，皇帝不得干预。李世绩孙敬业起兵讨太后，旋败殁。太后疑天下人多欲反，乃铸铜匦，置之都门，以受天下告密表疏。如密奏确凿，则授之以官，无实者不问。一时告密之风大盛。胡人索元礼，以告密擢为游击将军，令按制狱。其性残忍，推一人，必令引数十百人，太后以为能。于是周兴、来俊臣之徒纷纷仿效之。作罗织经数千言，苛刑酷法不可胜举。中外畏此三人，甚于虎狼，莫不重足屏息。谣云武太后潜谋革命，欲屠戳宗室，诸王惊。琅琊王、越王起兵反，旋败被杀。武后使周兴按之，杀诸王公主十人。<BR>6. 武氏为谋篡位，诬杀唐宗室三十余人、旧臣近三十人。遂改国号为周，以豫王旦为皇嗣，改姓武氏。大封武氏诸人为王或郡王。武氏滥以禄位收人心，然于不称职者，寻亦黜之。挟刑赏之柄以御天下。政由己出，明察善断。故当时英贤，竞为所用。时告密者不可胜数，武氏亦厌之，命御史按问，引虚伏罪反坐者八百五十余人。罗织之党，为之不振。刑亦稍宽，制狱稍衰。武氏疾甚，张柬之等逼宫，武氏乃传位于太子。中宗显复位，上武氏则天大圣皇帝尊号。武氏临朝六年，改周十五年。武氏让位后一年而崩，寿八十一岁。<BR>7. 中宗复位，复立韦氏为后，拜上官婉儿为婕妤。时韦后、韦后女安乐公主、上官婉儿诸女弄权，卖官鬻爵，政出多门，府库空竭，民不聊生。韦后恐丑行败落，毒杀中宗。温王重茂即位，韦氏临朝摄政。韦氏深忌太平公主与相王旦。相王子临淄王隆基与太平公主谋诛韦后。隆基引兵入玄武门，斩韦后、安乐公主、上官婉儿等。睿宗旦复位，立隆基为太子。太平公主乃睿宗之妹，因恢复中宗、睿宗帝位有功，睿宗甚敬之。宰相进退，系其一言。睿宗传位于太子，太平劝其仍自总大政。太子即位，是为玄宗。太平擅权用事，与玄宗有隙，谋废之。玄宗使内给事高力士等诱斩太平手下，赐太平及诸子、党与数十人死。玄宗乃得亲政。<BR>8. 玄宗励精图治，以姚崇、宋?为相。整纲饬纪，量能授官，宽赋敛，省刑罚，中外承平，百姓富庶。开元初政，得与贞观同风，史称开元盛世。唐时贤相，前称房杜，后称姚宋，他人不得比。后宋?罢相，直开元中年，政治逐渐废驰。<BR>9. 安禄山，本营州杂胡。性狡黠，善事人，人多誉之。玄宗使遥领平卢节度使，兼范阳、河东节度使，封东平郡王，出镇范阳。禄山阴蓄异志，殆将十年。养猛士，蓄战马，天下精兵，皆聚于河北。以上待之厚，欲俟上晏驾，然后作乱。杨国忠与禄山有隙，屡言禄山且反，上不听。国忠乃数以事激之，欲其速反，以取信于上。禄山于是发所部十五万众反于范阳，引兵南下。所过州县，望风瓦解。国忠尤言欲反者唯禄山一人，不足为虑。禄山陷洛阳，都之，僭号大燕皇帝。贼兵克潼关，朝廷大恐。杨国忠建议玄宗幸蜀。至马嵬驿，将士愤杀国忠，迫上赐死杨贵妃。太子亨未从上入蜀，北奔平凉，后至灵武。上入蜀前宣旨传位于太子，太子乃即位于灵武，是为肃宗，尊玄宗为太上皇。郭子仪将兵五万至灵武，军威始盛。安禄山欲废太子安庆绪，庆绪使人刺之，自为皇帝，以史思明为范阳节度使。思明拥强兵，不用庆绪命，庆绪不能制。广平王?、郭子仪率兵攻长安，自午至酉，斩贼六万，克复长安。复攻洛阳，安庆绪奔河北。安庆绪欲图史思明，思明降唐。郭子仪讨安庆绪，庆绪求救于史思明。思明复反，杀庆绪，还范阳，僭号大燕皇帝。思明子朝义弑父自立，后为唐兵攻伐，势穷而自缢。自安禄山反，历安庆绪、史思明，至史朝义自经，凡九年，至代宗时，方得平定，史称安史之乱。肃宗、代宗不思经远之谋，专为姑息之政。纪纲大坏，国运日衰，不可复振。安史之乱既平，诸节度使各收安史余党，坐拥强兵，不供贡赋，名为藩臣，羁縻而已。<BR>10. 代宗时，吐蕃入寇，陷长安，上出奔陕州。后郭子仪收复长安。德宗时，朱滔等反，上发泾原兵救襄城。泾原节度使姚令言将兵五千至京师。军士冒雨寒甚，冀得厚赐。既至，非但一无所赐，饭菜亦皆粗粝。众怒而反，杀入京师。德宗奔至咸阳，复奔奉天。姚令言推朱滔兄朱?为主帅。朱?自称大秦皇帝，改国号为汉。后李晟击破朱?，收复长安。懿宗时，濮州人王仙芝聚众起于长垣，冤句人黄巢与其同反。仙芝兵败被杀，余众皆归黄巢。黄巢率众二十余万北向，陷东都，破潼关，直入长安。僖宗幸蜀。黄巢僭号，自称大齐皇帝。后李克用击破黄巢，克服长安。黄巢之乱共历十年。唐室宗社，虽幸得尚存，却也保全无几。<BR>11. 梁王朱温，逼昭宗迁都洛阳，尽杀帝左右，易以私人。后复遣人弑帝。立辉王祚为帝，改名?，是为昭宣帝，年方十三。后三年，君臣惧祸，乃遣使奉册宝，如大梁，让位于朱温。唐亡，凡十二帝，共二百九十年。<BR>&nbsp;&nbsp;&nbsp; <BR><STRONG>&nbsp;&nbsp;&nbsp; 十二、 五代十国（五十六个字）</STRONG><BR>&nbsp;&nbsp;&nbsp; <STRONG>五代梁唐晋汉周，北方更替五十秋。<BR>&nbsp;&nbsp;&nbsp; 十国割据南天下，南唐篡吴闽楚收。<BR>&nbsp;&nbsp;&nbsp; 前蜀早亡接后蜀，依辽北汉晋阳愁。<BR>&nbsp;&nbsp;&nbsp; 南平南汉兼吴越，后蜀南唐作宋囚。</STRONG><BR>注：<BR>1. 五代为后梁、后唐、后晋、后汉、后周，占据北方大部地区。更替频繁，长者十余年，短者仅数年，共五十三年。<BR>2. 后梁太祖朱温，砀山人，少贫，勇而有力。黄巢兵起，温从之。巢陷长安，以温为东南面行营先锋，陷同州，以为防御使，守华、邓诸州。及唐兵进逼长安，温知巢将亡，遂降。诏为招讨副使，赐名全忠。后加为东北都招讨使，封东平郡王，兵势渐盛，出于诸藩。崔胤与唐昭宗密谋尽诛宦官，事泄，令全忠以兵迎车驾。全忠举兵发大梁，表请车驾幸东都。中尉韩全诲劫上如凤翔，全忠将兵攻之，奉车驾还京。全忠进爵梁王。后全忠请迁都洛阳，上不欲，全忠使人驱上至洛阳。全忠尽杀昭宗左右及宫女，内园小儿二百余人亦不得免。全忠还大梁，遣朱友恭等弑昭宗。立辉王祚即位，是为昭宣帝。全忠欲篡位，缢杀昭宗子九人，杀不附己者三十余人。昭宣帝惧，让位于全忠。全忠更名晃，称帝，国号梁，都大梁。废昭宣帝为济阴王，寻弑之。梁为后唐所灭，凡二主，共十七年。<BR>3. 李克用，本沙陀人。其父名朱邪赤心，因讨平庞勋之乱有功，唐懿宗赐姓李。克用平定黄巢之乱有功，封晋王。克用卒，子存勖袭爵。存勖明赏罚，举贤才，黜贪残，严盗贼，重农积谷，训练士卒，境内大治。燕王刘守光称帝，国号大燕。存勖击而斩之。晋王得传国玺，因称帝，国号唐，是为后唐庄宗。梁兵攻唐，存勖趁大梁空虚，发兵击之，破东都，继攻大梁。梁末帝惧，请人杀己。既灭梁，存勖迁都洛阳。唐为后晋所灭，凡四主，共十四年。<BR>4. 石敬塘，沙陀人，为后唐河东节度使，表请唐末帝传位于许王。唐主发兵讨之。石敬塘称臣于契丹请援，大败唐军。契丹主册命石敬塘为皇帝，国号晋，是为后晋高祖。敬塘割幽蓟十六州以与契丹，并许岁输帛三十万匹。破唐，还都大梁。晋为辽（契丹改国号为辽）所灭，凡二主，共十一年。<BR>5. 刘皓，字知远，其先沙陀人。仕晋，以功封北平王。及辽灭晋，乃于晋阳即位。入大梁，改国号曰汉，是为后汉高祖。汉为后周所篡，凡二主，共四年。<BR>6. 郭威，邢州尧山人，仕后汉。辽主寇后汉，李太后命郭威将兵击之。将发，将士数千人忽大噪，裂黄旗以被威体，呼万岁振地。威乃上太后笺，请奉汉宗庙，事太后为母。遂即位，改国号曰周，仍都大梁，是为后周太祖。太祖无嗣，以皇后兄柴守礼之子柴荣为嗣，封晋王。在位三年殂，晋王荣即位，是为世宗。周为赵匡胤所篡，凡三主，共十年。<BR>7. 十国大部割据于南方，唯北汉据今山西之地。其中以吴和南唐最大。虽地域狭小，但都立国数十载。南唐篡吴，复并闽、楚之地。前蜀为后唐所灭。至于南唐、后蜀、北汉、南汉、南平、吴越六国，皆为宋所灭。<BR>8. 前蜀主王建，舞阳人，隆目广颡，状貌伟然。少无赖，以屠牛盗驴贩私盐为事，里人谓之贼王八。唐僖宗时为西川节度使，复攻杀顾彦晕于梓州，并有东川之地。朱温篡唐，建遂自称帝，都成都。后唐兵攻蜀，前蜀亡，凡二世，共三十五年，内称帝十七年。<BR>9. 吴主杨行愍，合肥人，后改名行密，唐昭宗时为淮南节度使，据有江南、江西之地。行密子隆演始称王，都广陵。隆演弟溥始称帝。为徐知诰所篡，凡四世，共四十六年，内称帝十一年。<BR>10. 南唐主徐知诰，字正伦，徐州人李氏子，唐太宗子吴王恪之后。少孤，杨行密养以为子，后赐与徐温为子，名之曰知诰。篡吴称帝，复姓李，改名升，国号唐，都金陵，是为南唐烈祖。升卒，长子?嗣位，史称南唐中主。克建州，并有闽国，复破湖南，并有楚国。乃通契丹及北汉，约共图中国。周世宗将兵伐之，唐兵大败，尽献淮南、江北之地与周，划江为界。去帝号，称臣于周。宋伐南唐，后主降。南唐亡，凡三主，共三十九年。<BR>11. 闽主王审知，初为威武军留后，驻福州。审知状貌雄伟，隆准方口，常乘白马，军中号为白马三郎。后梁篡位，以审知为闽王。审知俭约，宽刑薄赋，好贤下士，境内以安。后朱文进弑闽主自立，审知子延政据建州称帝，改国号曰殷，故闽亦称殷。闽人斩文进降于延政。南唐攻殷，延政降。闽亡，凡四主，共五十年，内称帝二十年。<BR>12. 楚，亦称淮南。楚主马殷，唐昭宗以为湖南节度使。殷练卒厉兵，尽取湖南之地，建楚国。后南唐攻楚，楚亡，凡六传，共五十六年，内建国称王者四十五年。<BR>13. 吴越主钱?，字具美，临安人。素无赖，贩盐为盗。善射与槊，以骁勇闻。唐昭宗以为镇海节度使。朱温篡位，以?为吴越王。后建国，仪卫名称，多如天子制，唯不称帝。宋灭南唐，吴越王?惧，朝于宋帝。帝甚礼之，命与晋王匡义叙昆弟之礼。留两月遣还，帝赐以黄袱，令途中密观，皆群臣乞留?章疏也。宋太宗三年，?朝于宋，求还不许，乃以十三州、一军、八十六县以献。吴越亡，凡五世，共八十一年，内建国五十六年。<BR>14. 后蜀主孟知祥，邢州龙冈人，今北直邢台县也。后唐灭前蜀，以孟知祥为西川节度使。知祥蠲除横赋，安集流散，下宽大之令，与民更始。攻杀东川节度使董璋，并有东川之地。上表谢罪于后唐，后唐以知祥为蜀王。未几，称帝于成都。蜀约北汉伐宋，宋兵攻蜀，蜀主孟昶请降。后蜀亡，凡二世，共四十一年，内称帝三十三年。<BR>15. 南汉主刘隐，上蔡人，尝为封州刺史。唐昭宗时以重赂结好朱全忠，以为清海节度使，后进爵南海王。隐殂，其弟严袭爵，后称帝。南汉侵宋，宋太宗遣潘美讨之，南汉主降。南汉亡，凡四世，共六十八年，内称帝五十五年。<BR>16. 北汉世祖刘崇，后汉高祖刘知远母弟。美须眉，目重瞳。少无赖，嗜酒好博，尝黥为卒。郭威弑隐帝，立崇之子?为汉嗣。后郭威废?自立，寻弑?。崇乃称帝于晋阳。遣使通好于契丹辽主，辽册命崇为大汉神武皇帝。更名?。?殂，子承钧立，上表于契丹称男，契丹谓之儿皇帝。宋太宗兴国四年，太宗亲伐北汉。北汉求救于辽。辽与宋战于白马岭下，大败。宋师围太原，北汉主降。北汉亡，凡四世，共二十九年。<BR>17. 南平亦称荆南，其主高季昌，河南陕州硖石人。唐昭宗时，朱全忠奇其材，以为指挥使。以计助朱全忠破李茂贞，由是知名。朱全忠篡唐，以季昌为荆南节度使。时荆南城邑残毁，户口凋耗。季昌安集流散，民皆复业。造战船，治城堑，缮器械，招聚亡徒，交通吴蜀。梁不能制，封季昌为渤海王。后季昌降于后唐，更名季兴，唐封为南平王，故荆南又称南平。季兴卒，子从诲立。时唐、晋、契丹、汉据中原，南汉、闽、吴、蜀皆称帝。从诲利其赐与，所向称臣。诸国贱之，谓之高无赖。后宋兵讨张文表，假道江陵。南平主犒宋师，而宋师已袭取其地。南平主降，南平亡，凡四世，共五十七年。
                </td>
              </tr><tr><td align="right">编辑：jina
              <tr>
                <td >
 <hr size="1" color="#0a778b" width="100%">
无<BR><a href=/html/lishi/935352.html><img src="/images/icon_al.gif" border="0" align="absmiddle">熟记纵横九百字,略知上下五千年（二） </a>             
<hr size="1" color="#0a778b" width="100%">
<div align="right" style="background:url(images/body_06.gif)"> &nbsp;<img src="/images/printer.gif" width="16" height="14" align="absmiddle"> <a href="javascript:window.print()">打印本页</a> | <img src="/images/close.gif" width="14" height="14" align="absmiddle"> <a href="#" onMouseMove="javascript:window.close()">关闭窗口</a> </div>
<p></p></td>
              </tr>
      </table></td>
	</tr></table>
<table  width="791" border="0" align="center" cellpadding="0" cellspacing="0" >
	<tr height="100" valign="middle">
	  <td background="images/body_07.gif" >
     <table border="0" width="100%" cellspacing="0" cellpadding="0" style="font-family: 宋体; font-size: 9pt; color: 

#000000">
  <tr>
    <td align="center"><font color="#000000">|</font><a href="/info.asp?id=1" target="_blank">关于我们</a><font color="#000000">|</font> <a href="/info.asp?id=2" target="_blank">招聘信息</a><font 

color="#000000">|</font> <font color="#000000">|</font><a href="/info.asp?id=3" target="_blank">联系我们</a><font color="#000000">|</font> <font color="#000000">|</font><a 

href="http://www.confucianism.com.cn/sitelink" target="_blank">友情链接</a><font color="#000000">| <font color="#000000">|</font><a href="/info.asp?id=4" target="_blank">相关介绍</a><font color="#000000">|</font><a href="/info.asp?id=5" target="_blank">免责申明</a><font color="#000000">|</font></font></td>
  </tr>
  <tr>
    <td align="center" height="18"><script src="http://www.confucianism.com.cn/count/mystat.asp"></script>
	<script type="text/javascript" src="http://js.tongji.linezing.com/860612/tongji.js"></script><noscript><a href="http://www.linezing.com"><img src="http://img.tongji.linezing.com/860612/tongji.gif"/></a></noscript>
      <script language="javascript" src="http://count46.51yes.com/click.aspx?id=469443000&logo=1"></script>
      copyright&copy;2006&nbsp;Power By <a href="http://www.confucianism.com.cn">confucianism</a>&reg; <a href="http://www.stormcode.cn"></a>&nbsp;中国国学网<span lang="zh-cn">版权所有</span> &nbsp;&nbsp; <A 

href="http://www.miibeian.gov.cn"><SPAN 

class=style11><B>蜀ICP备:05026449</B> </SPAN></A></td>
  </tr>
  <tr>
    <td height="6"></td>
  </tr>
  </tr>
  
</table>
</td>
	</tr></table>	
<!-- End ImageReady Slices -->
</body>
</html>