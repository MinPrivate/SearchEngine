

<html><head>
<meta http-equiv="Content-Type" content="text/html; charset=gb2312">
<META name="keyword" content="中国国学网|中国国学|中国国粹|中国民族音乐|中国茶艺|中国孔教|中国文化|中国艺术|">
<META name="description" content="中国国学网">
<title>中国国学网-- 晁错列传（汉书-卷四十九）</title>
<link rel="Shortcut Icon" href="favicon.ico">
<link rel="Bookmark" href="favicon.ico"> 
<link rel="stylesheet" href="/Css/Style.css" type="text/css">
</head>
<body bgcolor="#FFFFFF" background="images/bg.gif" leftmargin="0" topmargin="0" marginwidth="0" marginheight="0">
<!-- ImageReady Slices (body.psd) -->
<table width="791" height="197" border="0" align="center" cellpadding="0" cellspacing="0" id="__01">
	<tr>
		<td>
			<img src="images/body_01.gif"  width="790" height="173"  alt=""></td>
		
	</tr>
	<tr>
<td  width="790" height="28" valign="middle" background="images/body_02.gif">&nbsp;&nbsp;&nbsp;&nbsp;<a  href="/">国学首页</a>|<a  target="_blank" href="http://wws.confucianism.com.cn">国学私塾</a> |<a href='Category.asp?cataid=A000100050004' target='_blank'>上古至周</a>| <a href='Category.asp?cataid=A000100050005' target='_blank'>春秋战国</a>| <a href='Category.asp?cataid=A000100050006' target='_blank'>秦汉</a>| <a href='Category.asp?cataid=A000100050007' target='_blank'>魏晋南北朝</a>| <a href='Category.asp?cataid=A000100050008' target='_blank'>隋唐五代</a>| <a href='Category.asp?cataid=A000100050009' target='_blank'>宋元</a>| <a href='Category.asp?cataid=A000100050010' target='_blank'>明清</a>| <a href='Category.asp?cataid=A000100050011' target='_blank'>史学</a>| <a href="/bbs/">论坛</a></td>
		
</tr></table>
	<table  width="791" border="0" align="center" cellpadding="0" cellspacing="0" >
	<tr>
	  <td  width="200" align="right" valign="top" background="images/body.gif"><table width="195" border="0" cellspacing="0" cellpadding="0">
		  <tr><td height="27" align="center" background="images/left_table.gif"><font color="#cc0000" ><b>□ 站内搜索 □</b></font></td>
		</tr>
              <form action="../searchresult.asp" method="post" name="searchLeftForm">
                <tr align="center">
                  <td style="line-height:150%" height=60> 请输入查询的字符串:<br>
                      <input type="text" name="keyword" style="width:150" class="button1">
                      <select name="cataid" style="width:150" class="button1">
                        <option value="" selected>==&gt; 综合查询 &lt;==</option>
                        <option value='A00010004'>&nbsp;|&nbsp;|&nbsp;|_文学</option><option value='A00010005'>&nbsp;|&nbsp;|&nbsp;|_历史</option><option value='A00010006'>&nbsp;|&nbsp;|&nbsp;|_汉语</option><option value='A00010007'>&nbsp;|&nbsp;|&nbsp;|_艺术</option><option value='A00010008'>&nbsp;|&nbsp;|&nbsp;|_宗教</option><option value='A00010009'>&nbsp;|&nbsp;|&nbsp;|_哲学</option><option value='A00010010'>&nbsp;|&nbsp;|&nbsp;|_教育</option><option value='A00010011'>&nbsp;|&nbsp;|&nbsp;|_军事</option><option value='A00010012'>&nbsp;|&nbsp;|&nbsp;|_民俗</option><option value='A00010013'>&nbsp;|&nbsp;|&nbsp;|_科技</option><option value='A00010014'>&nbsp;|&nbsp;|&nbsp;|_国学工具</option><option value='A00010015'>&nbsp;|&nbsp;|&nbsp;|_国学图库</option><option value='A00010016'>&nbsp;|&nbsp;|&nbsp;|_国学考古</option><option value='A00010017'>&nbsp;|&nbsp;|&nbsp;|_国学胜地</option><option value='A00010019'>&nbsp;|&nbsp;|&nbsp;|_中医馆</option><option value='A00030001'>&nbsp;|&nbsp;|&nbsp;|_焦点热点</option><option value='A00030003'>&nbsp;|&nbsp;|&nbsp;|_国学动态</option><option value='A00030004'>&nbsp;|&nbsp;|&nbsp;|_新闻信息</option><option value='A00030005'>&nbsp;|&nbsp;|&nbsp;|_市井百态</option><option value='A00030006'>&nbsp;|&nbsp;|&nbsp;|_专家点评</option><option value='A00030007'>&nbsp;|&nbsp;|&nbsp;|_专题报道</option><option value='A00030008'>&nbsp;|&nbsp;|&nbsp;|_大众评述</option><option value='A00030009'>&nbsp;|&nbsp;|&nbsp;|_义工活动</option><option value='A00030010'>&nbsp;|&nbsp;|&nbsp;|_采访活动</option><option value='A00030011'>&nbsp;|&nbsp;|&nbsp;|_百 艺 坊</option><option value='A00030013'>&nbsp;|&nbsp;|&nbsp;|_学术动态</option><option value='A00030016'>&nbsp;|&nbsp;|&nbsp;|_历史天空</option><option value='A00030017'>&nbsp;|&nbsp;|&nbsp;|_问答平台</option><option value='A00030018'>&nbsp;|&nbsp;|&nbsp;|_国学考古</option><option value='A00030019'>&nbsp;|&nbsp;|&nbsp;|_国学胜地</option><option value='A00030020'>&nbsp;|&nbsp;|&nbsp;|_美食饕餮</option><option value='A00030021'>&nbsp;|&nbsp;|&nbsp;|_奇闻轶事</option><option value='A00030022'>&nbsp;|&nbsp;|&nbsp;|_笑林乐府</option><option value='A00130001'>&nbsp;|&nbsp;|&nbsp;|_晚清国粹</option><option value='A00130002'>&nbsp;|&nbsp;|&nbsp;|_近代学者</option><option value='A00130004'>&nbsp;|&nbsp;|&nbsp;|_本地大师</option><option value='A00130005'>&nbsp;|&nbsp;|&nbsp;|_当代学人2</option>
                      </select>                  </td>
                </tr>
                <tr align="center">
                  <td><input name="bystr" type="radio" value="title" checked>
                标题查询
                <input type="radio" name="bystr" value="content">
                内容查询 <br>
                 <input type="SUBMIT" name="Action" value=" 查 询 " class="button2">
                <input type="RESET" name="Clear" value=" 重 写 " class="button2">                  </td>
                </tr> </form>
	 </table>
	 <table  width="195" border="0" cellpadding="0" cellspacing="0" >
		<tr>
		<td width="208" height="27" align="center" background="images/left_table.gif"><font color="#cc0000" ><b>□  同类目录  □</b></font></td>
		<td>
			<img src="images/分隔符.gif" width="1" height="27" alt=""></td>
	</tr><tr><td> <table  width="180" align="right" border="0" cellpadding="0" cellspacing="0" >
		<tr>
		  <td>
  <li><a href=/lishi/category.asp?cataid=A00010005000600030001 >朝代</a></li><li><a href=/lishi/category.asp?cataid=A00010005000600030002 >人物</a></li><li><a href=/lishi/category.asp?cataid=A00010005000600030003 >制度</a></li><li><a href=/lishi/category.asp?cataid=A00010005000600030004 >疆域民族</a></li><li><a href=/lishi/category.asp?cataid=A00010005000600030005 >事件</a></li></td>
		</tr></table></td></tr></table>
	<table  width="195" border="0" cellpadding="0" cellspacing="0" >
		<tr>
		<td width="208" height="27" align="center" background="images/left_table.gif"><font color="#cc0000" ><b>□ 同类热点 □</b></font></td>
		<td>
			<img src="images/分隔符.gif" width="1" height="27" alt=""></td>
	</tr><tr><td><table  width="180" align="right" border="0" cellpadding="0" cellspacing="0" >
          <tr>
            <td>
					<li><a href=/html/lishi/1013246.html >王莽评价的传统及其历史变迁 </a></li><li><a href=/html/lishi/1170299.html >刘邦与其功臣集团关系析论</a></li><li><a href=/html/lishi/1013402.html >张骞和苏武：汉代外交的双子星座</a></li><li><a href=/html/lishi/1013636.html >刚直切谏的汲黯</a></li><li><a href=/html/lishi/1094857.html >一代女文豪班昭</a></li><li><a href=/html/lishi/1319918.html >汉高祖后――吕雉</a></li><li><a href=/html/lishi/1522243.html >冒顿单于</a></li><li><a href=/html/lishi/1389520.html >汉末英雄记</a></li><li><a href=/html/lishi/1400576.html >蔡伦</a></li><li><a href=/html/lishi/1452563.html >贾谊</a></li><li><a href=/html/lishi/1641458.html >晁错列传（汉书-卷四十九）</a></li><li><a href=/html/lishi/1522321.html >雄才汉武帝 ：不教胡马度阴山 </a></li><li><a href=/html/lishi/1582522.html >名垂青史的“草圣”张芝</a></li><li><a href=/html/lishi/1721882.html >论贾谊的礼治思想 </a></li><li><a href=/html/lishi/1594687.html >班勇 </a></li></td>
          </tr>
	      </table></td>
	</tr></table>
	</td>
	  <td width="555" valign="top" background="images/body_05.gif"><table width="96%" border="0" align="center" cellspacing="0" cellpadding="5" bordercolordark="#FFFFFF" bordercolorlight="#000000" style="word-break:break-all;">
              <tr> 
                <td width="100%" ><div align="left" >当前类别：<a href='/'>首页</a>&nbsp;&gt;&gt;&nbsp;<a href='/category.asp?cataid=A0001'>新版国学</a>&nbsp;&gt;&gt;&nbsp;<a href='/category.asp?cataid=A00010005'>历史</a>&nbsp;&gt;&gt;&nbsp;<a href='/category.asp?cataid=A000100050006'>秦汉</a>&nbsp;&gt;&gt;&nbsp;<a href='/category.asp?cataid=A0001000500060003'>汉朝</a>&nbsp;&gt;&gt;&nbsp;<a href='/category.asp?cataid=A00010005000600030002'><font color='#FF0000'>人物</font></a> </div> 
                  <div align="center" class="biaoti" ><b>晁错列传（汉书-卷四十九）</b> </div><div align="center">
                    <hr size="1" color="#0a778b" width="100%">
                    发布时间： 2007-3-28 15:18:59 被阅览数： <script language="javascript" src="http://www.confucianism.com.cn/hitadd.asp"></script> 次 来源：
					<font color=#003399>中国国学网</font></div>                </td>
              </tr>
              <tr>
                <td><div align="right">文字 〖 <a href="javascript:doZoom(20)" class=tt1>大</a> <a href="javascript:doZoom(14)" class=tt1>中</a> <a href="javascript:doZoom(12)" class=tt1>小</a> 〗
                      ） </div></td>
              </tr>
              <tr> 
                <td width="544"id="zoom" class="wenzhan"><P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">晁错，颍川人也。学申、商刑名于轵张恢生所，与雒阳宋孟及刘带同师。以文学为太常掌故。</SPAN><SPAN lang=EN-US style="mso-bidi-font-size: 10.5pt"><?xml:namespace prefix = o ns = "urn:schemas-microsoft-com:office:office" /><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">错为人峭直刻深。孝文时，天下亡治《尚书》者，独闻齐有伏生，故秦博士，治《尚书》，年九十余，老不可征。乃诏太常，使人受之。太常遣错受《尚书》伏生所，还，因上书称说。诏以为太子舍人，门大夫，迁博士。又上书言：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">人主所以尊显功名扬于万世之后者，以知术数也。故人主知所以临制臣下而治其众，则群臣畏服矣；知所以听言受事，则不欺蔽矣；知所以安利万民，则海内必从矣；知所以忠孝事上，则臣子之行备矣：此四者，臣窃为皇太子急之。人臣之议或曰皇太子亡以知事为也，臣之愚，诚以为不然。窃观上世之君，不能奉其宗庙而劫杀于其臣者，皆不知术数者也。皇太子所读书多矣，而未深知术数者，不问书说也。夫多诵而不知其说，所谓劳苦而不为功。臣窃观皇太子材智高奇，驭射技艺过人绝远，然于术数未有所守者，以陛下为心也。窃愿陛下幸择圣人之术可用今世者，以赐皇太子，因时使太子陈明于前。唯陛下裁察。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">上善之，于是拜错为太子家令。以其辩得幸太子，太子家号曰</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">智囊</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">是时匈奴强，数寇边，上发兵以御之。错上言兵事，曰：</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">臣闻汉兴以来，胡虏数入边地，小入则小利，大入则大利；高后时再入陇西，攻城屠邑，驱略畜产；其后复入陇西，杀吏卒，大寇盗。窃闻战胜之威，民气百倍；败兵之卒，没世不复。自高后以来，陇西三困于匈奴矣，民气破伤，亡有胜意。今兹陇西之吏，赖社稷之神灵，奉陛下之明诏，和辑士卒，底厉其节，起破伤之民以当乘胜之匈奴，用少击众，杀一王，败其众而大有利。非陇西之民有勇怯，乃将吏之制巧拙异也。故兵法曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">有必胜之将，无必胜之心。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">繇此观之，安边境，立功名，在于良将，不可不择也。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">臣又闻用兵，临战合刃之急者三：一曰得地形，二曰卒服习，三曰器用利。兵法曰：丈五之沟，渐车之水，山林积石，经川丘阜，草木所在，此步兵之地也，车骑二不当一。土山丘陵，曼衍相属，平原广野，此车骑之地，步兵十不当一。平陵相远，川谷居间，仰高临下，此弓弩之地也，短兵百不当一。两陈相近，平地浅草，可前可后，此长戟之地也，剑J三不当一。萑苇竹萧，草木蒙茏，枝叶茂接，此矛a之地也，长戟二不当一。曲道相伏，险厄相薄，此剑J之地也，弓弩三不当一。士不选练，卒不服习，起居不精，动静不集，趋利弗及，避难不毕，前击后解，与金鼓之指相失，此不习勤卒之过也，百不当十。兵不完利，与空手同；甲不坚密，与袒裼同；弩不可以及远，与短兵同；射不能中，与亡矢同；中不能入，与亡镞同：此将不省兵之祸也，五不当一。故兵法曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">器械不利，以其卒予敌也；卒不可用，以其将予敌也；将不知兵，以其主矛敌也；君不择将，以其国予敌也。四者，兵之至要也。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">臣又闻小大异形，强弱异势，险易异备。夫卑身以事强，小国之形也；合小以攻大，敌国之形也；以蛮夷攻蛮夷，中国之形也。今匈奴地形、技艺与中国异。上下山阪，出入溪涧，中国之马弗与也；险道倾仄，且驰且射，中国之骑弗与也；风雨罢劳，饥渴不困，中国之人弗与也：此匈奴之长技也。若夫平原易地，轻车突骑，则匈奴之众易挠乱也；劲弩长戟，射疏及远，则匈奴之弓弗能格也；坚甲利刃，长短相杂，游弩往来，什伍俱前，则匈奴之兵弗能当也；材官驺发，矢道同的，则匈奴之革笥木荐弗能支也；下马地斗，剑戟相接，去就相薄，则匈奴之足弗能给也：此中国之长技也。以此观之，匈奴之长技三，中国之长技五。陛下又兴数十万之众，以诛数万之匈奴，众寡之计，以一击十之术也。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">虽然，兵，匈器；战，危事也。以大为小，以强为弱，在俯n之间耳。夫以人之死争胜，跌而不振，则悔之亡及也。帝王之道，出于万全。今降胡义渠蛮夷之属来归谊者，其众数千，饮食长技与匈奴同，可赐之坚甲絮衣，劲弓利矢，益以边郡之良骑。令明将能知其习俗和辑其心者，以陛下之明约将之。即有险阻，以此当之；平地通道，则以轻车材官制之。两军相为表里，各用其长技，衡加之以众，此万全之术也。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">传曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">狂夫之言，而明主择焉。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">臣错愚陋，昧死上狂言，唯陛下财择。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">文帝嘉之，乃赐错玺书宠答焉，曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">皇帝问太子家令：上书言兵体三章，闻之。书言‘狂夫之言，而明主择焉’。今则不然。言者不狂，而择者不明，国之大患，故在于此。使夫不明择于不狂，是以万听而万不当也。</SPAN><SPAN lang=EN-US style="mso-bidi-font-size: 10.5pt">"<o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">错复言守边备塞、劝农力本，当世急务二事，曰：</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">臣闻秦时北攻胡貉，筑塞河上，南攻杨粤，置戍卒焉。其起兵而攻胡、粤者，非以卫边地而救民死也，贪戾而欲广大也，故功未立而天下乱。且夫起兵而不知其势，战则为人禽，屯则卒积死。夫胡貉之地，积阴之处也，木皮三寸，冰厚六尺，食肉而饮酪，其人密理，鸟兽毳毛，其性能寒。杨粤之地少阴多阳，其人疏理，鸟兽希毛，其性能暑。秦之戍卒不能其水土，戍者死于边，输者偾于道。秦民见行，如往弃市，因以谪发之，名曰</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">谪戍</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">。先发吏有谪及赘婿、贾人，后以尝有市籍者，又后以大父母、父母尝有市籍者，后入闾，取其左。发之不顺，行者深恐，有背畔之心。凡民守战至死而不降北者，以计为之也。故战胜守固则有拜爵之赏，攻城屠邑则得其财卤以富家室，故能使其众蒙矢石，赴汤火，视死如生。今秦之发卒也，有万死之害，而亡铢两之报，死事之后不得一算之复，天下明知祸烈及已也。陈胜行戍，至于大泽，为天下先倡，天下从之如流水者，秦以威劫而行之之敝也。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">胡人衣食之业不著于地，其势易以扰乱边境。何以明之？胡人食肉饮酪，衣皮毛，非有城郭田宅之归居，如飞鸟走兽于广野，美草甘水则止，草尽水竭则移。以是观之，往来转徙，时至时去，此胡人之生业，而中国之所以离南亩也。今使胡人数处转牧行猎于塞下，或当燕、代，或当上郡、北地、陇西，以候备塞之卒，卒少则入。陛下不救，则边民绝望而有降敌之心；救之，少发则不足，多发，远县才至，则胡又已去。聚而不罢，为费甚大；罢之，则胡复入。如此连年，则中国贫苦而民不安矣。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">陛下幸忧边境，遣将吏发卒以治塞，甚大惠也。然令远方之卒守塞，一岁而更，不知胡人之能，不如选常居者，家室田作，且以备之。以便为之高城深堑，具蔺石，布渠答，复为一城其内，城间百五十岁。要害之处，通川之道，调立城邑，毋下千家，为中周虎落。先为室屋，具田器，乃募罪人及免徒复作令居之；不足，募以丁奴婢赎罪及输奴婢欲以拜爵者；不足，乃募民之欲往者。皆赐高爵，复其家。予冬夏衣，廪食，能自给而止。郡县之民得买其爵，以自增至卿。其亡夫若妻者，县官买与之。人情非有匹敌，不能久安其处。塞下之民，禄利不厚，不可使久居危难之地。胡人入驱而能止其所驱者，以其半予之，县官为赎其民。如是，则邑里相救助，赴胡不避死。非以德上也，欲全亲戚而利其财也。此与东方之戍卒不习地势而心畏胡者，功相万也。以陛下之时，徙民实边，使远方亡屯戍之事，塞下之民父子相保，亡系虏之患，利施后世，名称圣明，其与秦之行怨民，相去远矣。上从其言，募民徙塞下。错复言：</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">陛下幸募民相徒以实塞下，使屯戍之事益省，输将之费益寡，甚大惠也。下吏诚能称厚惠，奉明法，存恤所徙之老弱，善遇其壮士，和辑其心而勿侵刻，使先至者安乐而不思故乡，则贫民相募而劝往矣。臣闻古之徙远方以实广虚也，相其阴阳之和，尝其水泉之味，审其土地之宜，观其草木之饶，然后营邑立城，制里割宅，通田作之道，正阡陌之界，先为筑室，家有一堂二内，门户之闭，置器物焉，民至有所居，作有所用，此民所以轻去故乡而劝之新邑也。为置医巫，以救疾病，以修祭祀，男女有昏，生死相恤，坟墓相从，种树畜长，室屋完安，此所以使民乐其处而有长居之心也。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">臣又闻古之制边县以备敌也，使五家为伍，伍有长；十长一里，里有假士；四里一连，连有假五百；十连一邑，邑有假候：皆择其邑之贤材有护，习地形知民心者，居则习民于射法，出则教民于应敌。故卒伍成于内，则军正定于外。服习以成，勿令迁徙，幼则同游，长则共事。夜战声相知，则足以相救；昼战目相见，则足以相识；欢爱之心，足以相死。如此而劝以厚赏，威以重罚，则前死不还踵矣。所徙之民非壮有材力，但费衣粮，不可用也；虽有材力，不得良吏，犹亡功也。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">陛下绝匈奴不与和亲，臣窃意其冬来南也，壹大治，则终身创矣。欲立威者，始于折胶，来而不能困，使得气去，后未易服也。愚臣亡识，唯陛下财察。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">后诏有司举贤良文学士，错在选中。上亲策诏之，曰：</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">惟十有五年九月壬子，皇帝曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">昔者大禹勤求贤士，施及方外，四极之内，舟车所至，人迹所及，靡不闻命，以辅其不逮；近者献其明，远者通厥聪，比善戮力，以翼天子。是以大禹能亡失德，夏以长。高皇帝亲除大害，去乱从，并建豪英，以为官师，为谏争，辅天子之阙，而翼戴汉宗也。赖天之灵，宗庙之福，方内以安，泽及四夷。今朕获执天子之正，以承宗庙之祀，朕既不德，又不敏，明弗能烛，而智不能治，此大夫之所著闻也。故诏有司、诸侯王、三公、九卿及主郡吏，各帅其志，以选贤良明于国家之大体，通于人事之终始，及能直言极谏者，各有人数，将以匡朕之不逮。二三大夫之行当此三道，朕甚嘉之，故登大夫于朝，亲谕朕志。大夫其上三道之要，及永惟朕之不德，吏之不平，政之不宣，民之不宁，四者之阙，悉陈其志，毋有所隐。上以荐先帝之宗庙，下以兴愚民之休利，著之于篇，朕亲览焉，观大夫所以佐朕，至与不至。书之，周之密之，重之闭之。兴自朕躬，大夫其正论，毋枉执事。乌乎，戒之！二三大夫其帅志毋怠！</SPAN><SPAN lang=EN-US style="mso-bidi-font-size: 10.5pt">"<o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">错对曰：</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">平阳侯臣、汝阴侯臣灶、颍阴侯臣何、廷尉臣宜昌、陇西太守臣昆邪所选贤良太子家令臣错昧死再拜言：臣窃闻古之贤主莫不求贤以为辅翼，故黄帝得力牧而为五帝先，大禹得咎繇而为三王祖，齐桓得管子而为五伯长。今陛下讲于大禹及高皇帝之建豪英也，退托于不明，以求贤良，让之至也。臣窃观上世之传，若高皇帝之建功业，陛下之德厚而得贤佐，皆有司之所览，刻于玉版，藏于金匮，历之春秋，纪之后世，为帝者祖宗，与天地相终。今臣等乃以臣错充赋，甚不称明诏求贤之意。臣错草茅臣，亡识知，昧死上愚对，曰：</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">诏策曰</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">明于国家大体</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">，愚臣窃以古之五帝明之。臣闻五帝神对，其臣莫能及，故自亲事，处于法官之中，明堂之上；动静上配天，下顺地，中得人。故众生之类亡下覆也，根著之徒亡不载也；烛以光明，亡偏异也；德上及飞鸟，下至水虫草木诸产，皆被其泽。然后阴阳调，四时节，日月光，风雨时，膏露降，五谷熟，袄孽灭，贼气息，民不疾疫，河出图，洛出书，神龙至，凤鸟翔，德泽满天下，灵光施四海。此谓配天地，治国大体之功也。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">诏策曰</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">通于人事终始</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">，愚臣窃以古之三王明之。臣闻三王臣主俱贤，故合谋相辅，计安天下，莫不本于人情。人情莫不欲寿，三王生而不伤也；人情莫不欲富，三王厚而不困也；人情莫不欲安，三王扶而不危也；人情莫不欲逸，三王节其力而不尽也。其为法令也，合于人情而后行之；其动众使民也，本于人事然后为之。取人以己，内恕及人。情之所恶，不以强人；情之所欲，不以禁民。是以天下乐其政，归其德，望之若父母，从之若流水；百姓和亲，国家安宁，名位不失，施及后世。此明于人情终始之功也。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">诏策曰</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">直言极谏</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">，愚臣窃以五伯之臣明之。臣闻五伯不及其臣，故属之以国，任之以事。五伯之佐之为人臣也，察身而不敢诬，奉法令不容私，尽心力不敢矜，遭患难不避死，见贤不居其上，受禄不过其量，不以亡能居尊显之位。自行若此，可谓方正之士矣。其立法也，非以苦民伤众而为之机陷也，以之兴利除害，尊主安民而救暴乱也。其行赏也，非虚取民财妄予人也，以劝天下之忠孝而明其功也。故功多者赏厚，功少者赏薄。如此，敛民财以顾其功，而民不恨者，知与而安己也。其行罚也，非以忿怒妄诛而从暴心也，以禁天下不忠不孝而害国者也。故罪大者罚重，罪小者罚轻。如此，民虽伏罪至死而不怨者，知罪罚之至，自取之也。立法若此，可谓平正之吏矣。法之逆者，请而更之，不以伤民；主行之暴者，逆而复之，不以伤国。救主之失，补主之过，扬主之美，明主之功，使主内亡邪辟之行，外亡骞污之名。事君若此，可谓直言极谏之士矣。此五伯之所以德匡天下，威正诸侯，功业甚美，名声章明。举天下之贤主，五伯与焉，此身不及其臣而使得直言极谏补其不逮之功也。今陛下人民之众，威武之重，德惠之厚，令行禁止之势，万万于五伯，而赐愚臣策曰</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">匡朕之不逮</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">，愚臣何足以识陛下之高明而奉承之！</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">诏策曰</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">吏之不平，政之不宣，民之不宁</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">，愚臣窃以秦事明之。臣闻秦始并天下之时，其主不及三王，而臣不及其佐，然功力不迟者，何也？地形便，山川利，财用足，民利战。其所与并者六国，六国者，臣主皆不肖，谋不辑，民不用，故当此之时，秦最富强。夫国富强而邻国乱者，帝王之资也，故秦能兼六国，立为天子。当此之时，三王之功不能进焉。及其末涂之衰也，任不肖而信谗贼；宫室过度，耆欲亡极，民力罢尽，赋敛不节；矜奋自贤，群臣恐谀，骄溢纵恣，不顾患祸；妄赏以随喜意，妄诛以快怒心，法令烦，刑罚暴酷，轻绝人命，身自射杀；天下寒心，莫安其处。奸邪之吏，乘其乱法，以成其威，狱官主断，生杀自恣。上下瓦解，各自为制。秦始乱之时，吏之所先侵者，贫人贱民也；至其中节，所侵者富人吏家也；及其末涂，所侵者宗室大臣也。是故亲疏皆危，外内咸怨，离散逋逃，人有走心。陈胜先倡，天下大溃，绝祀亡世，为异姓福。此吏不平，政不宣，民不宁之祸也。今陛下配天象地，覆露万民，绝秦之迹，除其乱法；躬亲本事，废去淫末；除苛解娆，宽大爱人；肉刑不用，罪人亡帑；非谤不治，铸钱者除；通关去塞，不孽诸侯；宾礼长老，爱恤少孤；罪人有期，后宫出嫁；尊赐孝悌，农民不租；明诏军师，爱士大夫；求进方正，废退奸邪；除去阴刑，害民者诛；忧劳百姓，列侯就都；亲耕节用，视民不奢。所为天下兴利除害，变法易故，以安海内者，大功数十，皆上世之所难及，陛下行之，道纯德厚，元元之民幸矣。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">诏策曰</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">永惟朕之不德</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">，愚臣不足以当之。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">诏策曰</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">悉陈其志，毋有所隐</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">，愚臣窃以五帝之贤臣明之。臣闻五帝其臣莫能及，则自亲之；三王臣主俱贤，则共忧之；五伯不及其臣，则任使之。此所以神明不遗，而贤圣不废也，故各当其世而立功德焉。传曰</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">往者不可及，来者犹可待，能明其世者谓之天子</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">，此之谓也。窃闻战不胜者易其地，民贫穷者变其业。今以陛下神明德厚，资财不下五帝，临制天下，至今十有六年，民不益富，盗贼不衰，边境未安，其所以然，意者陛下未之躬亲，而待群臣也。今执事之臣皆天下之选已，然莫能望陛下清光，譬之犹五帝之佐也。陛下不自躬亲，而待不望清光之臣，臣窃恐神明之遗也。日损一日，岁亡一岁，日月益暮，盛德不及究于天下，以传万世，愚臣不自度量，窃为陛下惜之。昧死上狂惑草茅之愚，臣言惟陛下财择。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">时，贾谊已死，对策者百余人，唯错为高第，繇是迁中大夫。错又言宜削诸侯事，及法令可更定者，书凡三十篇。孝文虽不尽听，然奇其材。当是时，太子善错计策，爰盎诸大功臣多不好错。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">景帝即位，以错为内史。错数请间言事，辄听，幸倾九卿，法令多所更定。丞相申屠嘉心弗便，力未有以伤。内史府居太上庙中，门东出，不便，错乃穿门南出，凿庙垣。丞相大怒，欲因此过为奏请诛错。错闻之，即请间为上言之。丞相奏事，因言错擅凿庙垣为门，请下廷尉诛。上曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">此非庙垣，乃中垣，不致于法。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">丞相谢。罢朝，因怒谓长史曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">吾当先斩以闻，乃先请，固误。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">丞相遂发病死。错以此愈贵。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">迁为御史大夫，请诸侯之罪过，削其支郡。奏上，上令公卿、列侯、宗室杂议，莫敢难，独窦婴争之，繇此与错有隙。错所更令三十章，诸侯</SPAN><SPAN lang=EN-US style="mso-bidi-font-size: 10.5pt">B13A</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">哗。错父闻之，从颍川来，谓错曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">上初即位，公为政用事，侵削诸侯，疏人骨肉，口让多怨，公何为也？</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">错曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">固也。不如此，天子不尊，宗庙不安。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">父曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">刘氏安矣，而晁氏危，吾去公归矣！</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">遂饮药死，曰</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">吾不忍见祸逮身。</SPAN><SPAN lang=EN-US style="mso-bidi-font-size: 10.5pt">"<o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">后十余日，吴、楚七国俱反，以诛错为名。上与错议出军事，错欲令上自将兵，而身居守。会窦婴言爰盎，诏召入见，上方与错调兵食。上问盎曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">君尝为吴相，知吴臣田禄伯为人乎？今吴、楚反，于公意何如？</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">对曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">不足忧也，今破矣。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">上曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">吴王即山铸钱，煮海为盐，诱天下豪桀，白头举事，此其计不百全，岂发乎？何以言其无能为也？</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">盎对曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">吴铜、盐之利则有之，安得豪桀而诱之！诚令吴得豪桀，亦且辅而为谊，不反矣。吴所诱，皆亡赖子弟，亡命铸钱奸人，故相诱以乱。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">错曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">盎策之善。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">上问曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">计安出？</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">盎对曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">愿屏左右。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">上屏人，独错在。盎曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">臣所言，人臣不得知。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">乃屏错。错趋避东箱，甚恨。上卒问盎，对曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">吴、楚相遗书，言高皇帝王子弟各有分地，今贼臣晁错擅m诸侯，削夺之地，以故反名为西共诛错，复故地而罢。方今计，独有斩错，发使赦吴、楚七国，复其故地，则兵可毋血刃而俱罢。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">于是上默然良久，曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">顾诚何如，吾不爱一人谢天下。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">盎曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">愚计出此，唯上孰计之。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">乃拜盎为泰常，密装治行。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">后十余日，丞相青翟、中尉嘉、廷慰欧劾奏错曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">吴王反逆亡道，欲危宗庙，天下所当共诛。今御史大夫错议曰：‘兵数百万，独属群臣，不可信，陛下不如自出临兵，使错居守。徐、僮之旁吴所未下者可以予吴。’错不称陛下德信，欲疏群臣百姓，又欲以城邑予吴，亡臣子礼，大逆无道。错当要斩，父母妻子同产无少长皆弃市。臣请论如法。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">制曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">可。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">错殊不知。乃使中尉召错，绐载行市。错衣朝衣，斩东市。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">错已死，谒者仆射邓公为校尉，击吴、楚为将。还，上书言军事，见上。上问曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">道军所来，闻晁错死，吴、楚罢不？</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">邓公曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">吴为反数十岁矣，发怒削地，以诛错为名，其意不在错也。且臣怒天下之士箝口不敢复言矣。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">上曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">何哉？</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">邓公曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">夫晁错患诸侯强大不可制，故请削之，以尊京师，万世之利也。计划始行，卒受大戮，内杜忠臣之口，外为诸侯报仇，臣窃为陛下不取也。</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">于是景帝喟然长息，曰：</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">公言善。吾亦恨之！</SPAN><SPAN lang=EN-US style="mso-bidi-font-size: 10.5pt">"</SPAN><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">乃拜邓公为城阳中尉。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">邓公，成固人也，多奇计。建元年中，上招贤良，公卿言邓先。邓先时免，起家为九卿。一年，复谢病免归。其子章，以修黄、老言显诸公间。</SPAN></P>
<P class=MsoNormal><SPAN style="FONT-FAMILY: 宋体; mso-ascii-font-family: 'Times New Roman'; mso-hansi-font-family: 'Times New Roman'; mso-bidi-font-size: 10.5pt">赞曰：爰盎虽不好学，亦善傅会，仁心为质，引义慷慨。遭孝文初立，资适逢世。时已变易，及吴壹说，果于用辩，身亦不遂。晁错锐于为国远虑，而不见身害。其父睹之，经于沟渎，亡益救败，不如赵母指括，以全其宗。悲夫！错虽不终，世哀其忠。故论其施行之语著于篇。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
                </td>
              </tr><tr><td align="right">编辑：汀滢
              <tr>
                <td >
 <hr size="1" color="#0a778b" width="100%">
<a href=/html/lishi/1626997.html><img src="/images/icon_ar.gif" border="0" align="absmiddle">建安七子</a><BR><a href=/html/lishi/1721882.html><img src="/images/icon_al.gif" border="0" align="absmiddle">论贾谊的礼治思想 </a>             
<hr size="1" color="#0a778b" width="100%">
<div align="right" style="background:url(images/body_06.gif)"> &nbsp;<img src="/images/printer.gif" width="16" height="14" align="absmiddle"> <a href="javascript:window.print()">打印本页</a> | <img src="/images/close.gif" width="14" height="14" align="absmiddle"> <a href="#" onMouseMove="javascript:window.close()">关闭窗口</a> </div>
<p></p></td>
              </tr>
      </table></td>
	</tr></table>
<table  width="791" border="0" align="center" cellpadding="0" cellspacing="0" >
	<tr height="100" valign="middle">
	  <td background="images/body_07.gif" >
     <table border="0" width="100%" cellspacing="0" cellpadding="0" style="font-family: 宋体; font-size: 9pt; color: 

#000000">
  <tr>
    <td align="center"><font color="#000000">|</font><a href="/info.asp?id=1" target="_blank">关于我们</a><font color="#000000">|</font> <a href="/info.asp?id=2" target="_blank">招聘信息</a><font 

color="#000000">|</font> <font color="#000000">|</font><a href="/info.asp?id=3" target="_blank">联系我们</a><font color="#000000">|</font> <font color="#000000">|</font><a 

href="http://www.confucianism.com.cn/sitelink" target="_blank">友情链接</a><font color="#000000">| <font color="#000000">|</font><a href="/info.asp?id=4" target="_blank">相关介绍</a><font color="#000000">|</font><a href="/info.asp?id=5" target="_blank">免责申明</a><font color="#000000">|</font></font></td>
  </tr>
  <tr>
    <td align="center" height="18"><script src="http://www.confucianism.com.cn/count/mystat.asp"></script>
	<script type="text/javascript" src="http://js.tongji.linezing.com/860612/tongji.js"></script><noscript><a href="http://www.linezing.com"><img src="http://img.tongji.linezing.com/860612/tongji.gif"/></a></noscript>
      <script language="javascript" src="http://count46.51yes.com/click.aspx?id=469443000&logo=1"></script>
      copyright&copy;2006&nbsp;Power By <a href="http://www.confucianism.com.cn">confucianism</a>&reg; <a href="http://www.stormcode.cn"></a>&nbsp;中国国学网<span lang="zh-cn">版权所有</span> &nbsp;&nbsp; <A 

href="http://www.miibeian.gov.cn"><SPAN 

class=style11><B>蜀ICP备:05026449</B> </SPAN></A></td>
  </tr>
  <tr>
    <td height="6"></td>
  </tr>
  </tr>
  
</table>
</td>
	</tr></table>	
<!-- End ImageReady Slices -->
</body>
</html>