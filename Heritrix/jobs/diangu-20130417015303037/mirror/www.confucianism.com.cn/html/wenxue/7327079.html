

<html><head>
<meta http-equiv="Content-Type" content="text/html; charset=gb2312">
<META name="keyword" content="中国国学网|中国国学|中国国粹|中国民族音乐|中国茶艺|中国孔教|中国文化|中国艺术|">
<META name="description" content="中国国学网">
<title>中国国学网-- 杨升庵谈片</title>
<link rel="Shortcut Icon" href="favicon.ico">
<link rel="Bookmark" href="favicon.ico"> 
<link rel="stylesheet" href="/Css/Style.css" type="text/css">
</head>
<body bgcolor="#FFFFFF" background="images/bg.gif" leftmargin="0" topmargin="0" marginwidth="0" marginheight="0">
<!-- ImageReady Slices (body.psd) -->
<table width="791" height="197" border="0" align="center" cellpadding="0" cellspacing="0" id="__01">
	<tr>
		<td>
			<img src="images/body_01.gif"  width="790" height="173"  alt=""></td>
		
	</tr>
	<tr>
<td  width="790" height="28" valign="middle" background="images/body_02.gif">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<a  href="/">国学首页</a>|<a  target="_blank" href="http://wws.confucianism.com.cn">国学私塾</a> |<a href='/Category.asp?cataid=A000100040001' target='_blank'>先秦</a>| <a href='/Category.asp?cataid=A000100040002' target='_blank'>秦汉</a>| <a href='/Category.asp?cataid=A000100040003' target='_blank'>魏晋南北朝</a>| <a href='/Category.asp?cataid=A000100040004' target='_blank'>隋唐五代</a>| <a href='/Category.asp?cataid=A000100040005' target='_blank'>宋代辽金</a>| <a href='/Category.asp?cataid=A000100040006' target='_blank'>元代</a>| <a href='/Category.asp?cataid=A000100040007' target='_blank'>明代</a>| <a href='/Category.asp?cataid=A000100040008' target='_blank'>清代</a>| <a href='/Category.asp?cataid=A000100040009' target='_blank'>当代</a>| <a href='/Category.asp?cataid=A000100040010' target='_blank'>评论</a>| <a href="/bbs/">论坛</a></td>
		
</tr></table>
	<table  width="791" border="0" align="center" cellpadding="0" cellspacing="0" >
	<tr>
	  <td  width="200" align="right" valign="top" background="images/body.gif"><table width="195" border="0" cellspacing="0" cellpadding="0">
		  <tr><td height="27" align="center" background="images/left_table.gif"><font color="#cc0000" ><b>□ 站内搜索 □</b></font></td>
		</tr>
              <form action="../searchresult.asp" method="post" name="searchLeftForm">
                <tr align="center">
                  <td style="line-height:150%" height=60> 请输入查询的字符串:<br>
                      <input type="text" name="keyword" style="width:150" class="button1">
                      <select name="cataid" style="width:150" class="button1">
                        <option value="" selected>==&gt; 综合查询 &lt;==</option>
                        <option value='A00010004'>&nbsp;|&nbsp;|&nbsp;|_文学</option><option value='A00010005'>&nbsp;|&nbsp;|&nbsp;|_历史</option><option value='A00010006'>&nbsp;|&nbsp;|&nbsp;|_汉语</option><option value='A00010007'>&nbsp;|&nbsp;|&nbsp;|_艺术</option><option value='A00010008'>&nbsp;|&nbsp;|&nbsp;|_宗教</option><option value='A00010009'>&nbsp;|&nbsp;|&nbsp;|_哲学</option><option value='A00010010'>&nbsp;|&nbsp;|&nbsp;|_教育</option><option value='A00010011'>&nbsp;|&nbsp;|&nbsp;|_军事</option><option value='A00010012'>&nbsp;|&nbsp;|&nbsp;|_民俗</option><option value='A00010013'>&nbsp;|&nbsp;|&nbsp;|_科技</option><option value='A00010014'>&nbsp;|&nbsp;|&nbsp;|_国学工具</option><option value='A00010015'>&nbsp;|&nbsp;|&nbsp;|_国学图库</option><option value='A00010016'>&nbsp;|&nbsp;|&nbsp;|_国学考古</option><option value='A00010017'>&nbsp;|&nbsp;|&nbsp;|_国学胜地</option><option value='A00010019'>&nbsp;|&nbsp;|&nbsp;|_中医馆</option><option value='A00030001'>&nbsp;|&nbsp;|&nbsp;|_焦点热点</option><option value='A00030003'>&nbsp;|&nbsp;|&nbsp;|_国学动态</option><option value='A00030004'>&nbsp;|&nbsp;|&nbsp;|_新闻信息</option><option value='A00030005'>&nbsp;|&nbsp;|&nbsp;|_市井百态</option><option value='A00030006'>&nbsp;|&nbsp;|&nbsp;|_专家点评</option><option value='A00030007'>&nbsp;|&nbsp;|&nbsp;|_专题报道</option><option value='A00030008'>&nbsp;|&nbsp;|&nbsp;|_大众评述</option><option value='A00030009'>&nbsp;|&nbsp;|&nbsp;|_义工活动</option><option value='A00030010'>&nbsp;|&nbsp;|&nbsp;|_采访活动</option><option value='A00030011'>&nbsp;|&nbsp;|&nbsp;|_百 艺 坊</option><option value='A00030013'>&nbsp;|&nbsp;|&nbsp;|_学术动态</option><option value='A00030016'>&nbsp;|&nbsp;|&nbsp;|_历史天空</option><option value='A00030017'>&nbsp;|&nbsp;|&nbsp;|_问答平台</option><option value='A00030018'>&nbsp;|&nbsp;|&nbsp;|_国学考古</option><option value='A00030019'>&nbsp;|&nbsp;|&nbsp;|_国学胜地</option><option value='A00030020'>&nbsp;|&nbsp;|&nbsp;|_美食饕餮</option><option value='A00030021'>&nbsp;|&nbsp;|&nbsp;|_奇闻轶事</option><option value='A00030022'>&nbsp;|&nbsp;|&nbsp;|_笑林乐府</option><option value='A00130001'>&nbsp;|&nbsp;|&nbsp;|_晚清国粹</option><option value='A00130002'>&nbsp;|&nbsp;|&nbsp;|_近代学者</option><option value='A00130004'>&nbsp;|&nbsp;|&nbsp;|_本地大师</option><option value='A00130005'>&nbsp;|&nbsp;|&nbsp;|_当代学人2</option>
                      </select>                  </td>
                </tr>
                <tr align="center">
                  <td><input name="bystr" type="radio" value="title" checked>
                标题查询
                <input type="radio" name="bystr" value="content">
                内容查询 <br>
                 <input type="SUBMIT" name="Action" value=" 查 询 " class="button2">
                <input type="RESET" name="Clear" value=" 重 写 " class="button2">                  </td>
                </tr> </form>
	 </table>
	 <table  width="195" border="0" cellpadding="0" cellspacing="0" >
		<tr>
		<td width="208" height="27" align="center" background="images/left_table.gif"><font color="#cc0000" ><b>□  同类目录  □</b></font></td>
		<td>
			<img src="images/分隔符.gif" width="1" height="27" alt=""></td>
	</tr><tr><td> <table  width="180" align="right" border="0" cellpadding="0" cellspacing="0" >
		<tr>
		  <td>
  <li><a href=/wenxue/category.asp?cataid=A0001000400070001 >作家作品</a></li><li><a href=/wenxue/category.asp?cataid=A0001000400070002 >文学理论著述</a></li><li><a href=/wenxue/category.asp?cataid=A0001000400070003 >综合选集及研究著作</a></li></td>
		</tr></table></td></tr></table>
	<table  width="195" border="0" cellpadding="0" cellspacing="0" >
		<tr>
		<td width="208" height="27" align="center" background="images/left_table.gif"><font color="#cc0000" ><b>□ 同类热点 □</b></font></td>
		<td>
			<img src="images/分隔符.gif" width="1" height="27" alt=""></td>
	</tr><tr><td><table  width="180" align="right" border="0" cellpadding="0" cellspacing="0" >
          <tr>
            <td>
					<li><a href=/html/wenxue/1127791.html >朱权《太和正音谱》</a></li><li><a href=/html/wenxue/1519635.html >《金瓶梅》读法新编</a></li><li><a href=/html/wenxue/1485826.html >细说水浒：杨雄的“软”</a></li><li><a href=/html/wenxue/8211180.html >牡丹亭：“非正常死亡”（1）</a></li><li><a href=/html/wenxue/4475422.html >明初著名诗人杨基家世考</a></li><li><a href=/html/wenxue/7327079.html >杨升庵谈片</a></li><li><a href=/html/wenxue/8211258.html >牡丹亭：“非正常死亡”（2）</a></li></td>
          </tr>
	      </table></td>
	</tr></table>
	</td>
	  <td width="555" valign="top" background="images/body_05.gif"><table width="96%" border="0" align="center" cellspacing="0" cellpadding="5" bordercolordark="#FFFFFF" bordercolorlight="#000000" style="word-break:break-all;">
              <tr> 
                <td width="100%" ><div align="left" >当前类别：<a href='/'>首页</a>&nbsp;&gt;&gt;&nbsp;<a href='/category.asp?cataid=A0001'>新版国学</a>&nbsp;&gt;&gt;&nbsp;<a href='/category.asp?cataid=A00010004'>文学</a>&nbsp;&gt;&gt;&nbsp;<a href='/category.asp?cataid=A000100040007'>明代文学</a>&nbsp;&gt;&gt;&nbsp;<a href='/category.asp?cataid=A0001000400070003'><font color='#FF0000'>综合选集及研究著作</font></a> </div> 
                  <div align="center" class="biaoti" ><b>杨升庵谈片</b> </div><div align="center">
                    <hr size="1" color="#0a778b" width="100%">
                    发布时间： 2008-11-10 11:02:12 被阅览数： <script language="javascript" src="http://www.confucianism.com.cn/hitadd.asp"></script> 次 来源：
					<font color=#003399>新民晚报</font></div>                </td>
              </tr>
              <tr>
                <td><div align="right">文字 〖 <a href="javascript:doZoom(20)" class=tt1>大</a> <a href="javascript:doZoom(14)" class=tt1>中</a> <a href="javascript:doZoom(12)" class=tt1>小</a> 〗
                      ） </div></td>
              </tr>
              <tr> 
                <td width="544"id="zoom" class="wenzhan">刘衍文<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;在明代诗坛流派纷呈之际，能独立不移、不受牢笼、不屑攀附者，其唯升庵杨慎用修（杨慎字用修号升庵）乎？窃谓升庵之居明代也，其气节不可及，其聪慧不可及，其学问亦不可及也。而遭逢险衅，遂致行为怪诞，且好英雄欺人，至以此自娱，则可悲亦复可叹也。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;升庵名父之子，父少师廷和石斋（杨廷和号石斋），首相两朝。升庵不唯幼承家教，性亦岐嶷。十五岁时作《马嵬坡》诗云：“凤辇匆匆下九天，马嵬西去路三千。渔阳鼙鼓烟尘里，蜀栈铃声夜雨边。方士游魂招不返，词人长恨曲空传。蛾眉尚有高丘在，战骨潼关更可怜。”此系读长恨歌而作，以己之感受永ò资而成七律，末联突出丧乱之痛，长言咏叹，有心哉！置诸历代咏杨妃诸作中，亦上乘之作也。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;升庵正德六年辛未（一五一一年）大魁天下，授翰林院修撰，时年二十有四。夫状元及第，所以致之者多方，未必皆才、学、识、德相副者也。而升庵则人无间言。崇尚气节，直言敢谏。嘉靖三年甲申（一五二四年）七月，两上议大礼疏，遂于中元日下狱，十七日、二十七日，两受廷杖，毙而复苏，谪戍云南永昌卫，年仅三十七耳。当其挽舟由潞河而南也，有昔年为其父斥革者，竟募恶少欲加害于途，幸得有备始免。次年抱病力疾安抵戍所，几不起。自是或在滇，或往蜀，大吏虽皆重之，而有家不得归矣。王世贞凤洲（王世贞号凤洲）《艺苑卮言》卷六云：“杨用修自滇中戍暂归泸。已七十馀，而滇士有谗之抚臣m者。m俗戾人也，使四指挥以锒铛锁来。用修不得已至滇，则m已墨败。然用修遂不能归，病寓禅寺以没。”按升庵没于嘉靖三十八年己未（一五五九年）七月六日，享年七十有二。巡抚游公居敬，许殡葬归新都。次年，即嘉靖三十九年庚申冬，始y葬其父石斋公墓侧。迨穆宗隆庆元年丁卯（一五六七年），乃奉遗诏追赠光禄寺少卿。此皇帝之酷虐直臣，亦可云极矣。然身后之事，升庵又岂能知之！其卒前一月，有《感兴诗》云：“七十馀生已白头，明明律例许归休。归休已作巴江叟，重到翻为滇海囚。迁谪本非明主意，网罗巧中细人谋。故园先陇痴儿女，泉下伤心也泪流。”是则身前但感不克首丘，亦哀而难瞑其目矣。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;清人皆讥明人不读书，唯独称升庵博洽。升庵多文为富，明人亦皆默认。前引王世贞书同卷即云：“明兴，称博学饶著述者，盖无如用修。”列举其所著、所编诸作，乃复断之曰：“杨工于证经而疏于解经，博于稗史而忽于正史，详于诗事而不得诗旨，精于字学而拙于字法，求之宇宙之外而失之耳目之前。凡有援据，不妨墨守；稍涉评击，未尽输攻。”而未知其杜撰古本之狡狯也。如《升庵诗话》卷九《丽人行逸句》云：<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;松江陆三汀语余：杜诗丽人行，古本“珠压腰w稳称身”下，有“足下何所著？红蕖罗袜穿镫银”二句，今本无之。淮南蔡衡仲昂闻之，击节曰：“非惟乐府鼓吹，兼是周P美人画谱也。”<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;按钱谦益牧斋《草堂诗笺》云：“遍考宋刻本俱无，疑杨氏伪托也。”窃意古人所作，不能无失，诗圣名篇，惮不敢言，而托之古本，且举友人之言为证，示己之非妄，此升庵微意所在。而凤洲乃不知其伪，于《艺苑卮言》卷四称其“皆泓s有妙趣”，至误信为杜诗古本之最善者。就诗论诗，鄙意所增二句于上四句语意极为相配，深为得窍也。仇兆鳌《杜诗详注》卷二斥之云：“今按两段各十句为界限，添此反赘。”顾此非律诗，焉得每段必整齐划一乎？<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;然升庵作伪影响最著者，莫过于小说《杂事秘辛》，其识语云：<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;《汉杂事》一卷，得于安宁州土知州万氏，前有义乌王子充印，盖子充使云南时箧中书也。然御览诸书亦有汉杂事而略不见收。此特载汉桓帝懿献梁皇后被选及六礼册立事，而吴入后燕处审视一段最为奇艳，但太秽亵耳。不谓冀威吓震人，犹得渎选如此。卷首有“秘辛”二字不可解，要是卷帙甲乙名目。余尝搜考弓足原始不得，及见“约缣迫袜，收束微如禁中”语，则缠足后汉已自有之。言脱于口，追驷不及，聊志于此，用塞疏漏之诮。成都杨慎识。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;此书尝迷惑多人，海盐姚士跋初亦谓“非汉人莫能作”，后见胡震亨跋所辨，始知其伪。《四库全书总目》卷一四三《小说家・存目一》总括之曰：<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;汉杂事秘辛一卷，不着撰人名氏。杨慎序称得于安土知州万氏。沈德符《敝帚轩剩语》曰：即慎所伪作也。叙汉桓帝懿德皇后被选及册立之事。其与史舛讹之处，明胡震亨、姚士二跋辨之甚详。其文淫艳，亦类传奇，汉人无是体裁也。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;若凤洲评升庵“博于稗史而忽于正史”之言乃《事秘辛》而发，则殊堪一噱也。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;惟其好作伪，遂每致人生“假作真时真亦假”之疑，此有二事可述：<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;其一，《升庵诗话》卷九《韦诗误字》云：<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;韦苏州诗“独怜幽草涧边生”，古本“生”作“行”，“行”字胜“生”字十倍。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;此说人多不取，然宋洪迈《唐人万首绝句》已作“行”字矣。而明何良俊《四友斋丛说》卷三十六《考文》云：<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;韦苏州《滁州西涧》诗，有手书刻在太清楼帖中，本作“独怜幽草涧边行，尚有黄鹂深树鸣。春潮带雨晚来急，野渡无人舟自横。”盖怜幽草而行于涧边，当春深之时，黄鹂尚鸣，始于情性有关。今集本与选诗中，“行”作“生”，“尚”作“上”，则于我了无与矣。其为传刻之讹无疑。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;此考得之，“上”之当为“尚”，升庵尚未见及也。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;其二，《升庵诗话》卷十二《武侯祠诗》云：<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;正德戊寅，予访余方池编修于武侯祠，见壁间有诗云：“剑江春水绿VV，五丈原头日又曛。旧业未能归后主，大星先已落前军。南阳祠宇空秋草，西蜀关山隔暮云。正统不惭传万古莫将成败论三分。”后有跋云：“此诗始终皆武侯事，子美或未过之。”方池不以为然。予曰：“此亦显微阐幽，不随人观场者也。”惜不知其姓氏。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;然后人多疑此诗系升庵自撰而英雄欺人者，故沈德潜、周准编《明诗别裁》，选入此诗，即隶于杨慎名下。惟末作评云：“古来武侯祠诗，以此章为最，情韵声律无一不合也。或云此升庵录元人作。”盖亦疑之。而朱庭珍《筱园诗话》卷二所引，即明标为升庵之作。然仇兆鳌《杜诗详注》卷九《蜀相》：“丞相祠堂何处寻，锦官城外柏森森。映阶碧草自春色，隔叶黄鹂空好音。三顾频烦天下计，两朝开济老臣心。出师未捷身先死，长使英雄泪满襟！”诗后引录此作云：“今按杜诗先祠庙而后吊古，此诗先吊古而后祠庙。其云‘春水’，指当时出师之时；又云‘秋草’，乃后人谒祠之日。结用‘万古’、‘三分’，亦本杜咏怀诸葛诗。但杜是以虚对实，此则以实对虚，尤为斟酌耳。此诗升庵阙其姓名，后阅《七修类稿》，载戴天锡集句，知是元人吴漳作也。”此外，张邦伸《云栈纪程》卷四，则又以此诗为元贡师泰《题沔县武侯祠壁》之作，主名仍有待考，要之，绝非升庵所为也。此诗气象平正，深沉高远，得未曾有；或有以刻露浮浅、不及杜陵含蓄深厚责之者，乃已知其非唐人所为而吹毛索瘢耳。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;又升庵亦有立论偏执入魔者，《升庵诗话》卷五《唐诗绝句误字》云：<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;唐诗绝句，今本多误字，试举一二。如杜牧之《江南春》云“十里莺啼绿映红”，今本误作“千里”。若依俗本，千里莺啼，谁人听得？千里绿映红，谁人见得？若作十里，则莺啼绿映红之景，村郭楼台，僧寺酒旗，皆在其中矣。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;按何文焕《历代诗话考索》论之曰：<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;余谓即作“十里”，亦未必听得着、看得见。题云“江南春”，江南方广千里，千里之中，莺啼而绿映焉。水村山郭，无处无酒旗；四百八十寺，楼台都在烟雨中也。此诗之意既广，不得专指一处，故总而命之曰“江南春”。诗家善立题者也。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;夫诗文抒写，原多浑言、约言之法，若处处寸较尺量，宁不蹈沈存中（沈括）论杜诗《古柏行》“霜皮溜雨四十围，黛色参天二千尺”之笑柄乎！不意博雅如升庵者亦为之也。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;王士G《香祖笔记》云：“‘夜夜月为青冢镜，年年雪作黑山花’，唐人尉迟匡诗也。匡以诗干李林甫，反遭斥辱。《云溪友议》具载其事，而未见全篇，升庵补作《塞上曲》，极工，今载集中。”按渔洋（王士G）记此事欠明晰，又未录杨诗。今先节录《云溪友议》卷中《李右座》条如下：<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;举子尉迟匡，幽并耿介之士也，以频年不第，投书于右座，皆击刺之说。匡有《暮行潼关》之作……又《塞上曲》云：“夜夜月为青冢镜，年年雪作\\山花。”……及得相见，右座曰：“有一萧颖士，既叨科第，轻时纵酒，不遵名教，尝忤吏部王尚书丘，……几至鞭扑。子之诗篇幸未方于颖士，且吾之名复异于王公，重欲相干，三思可矣。”匡知右座见怒，惶怖而趋出，栖迟无依，退归林墅。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;杨诗题为《足唐人句效古塞上曲》，见《升庵集》卷十四《古乐府》中。诗曰：<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;长榆塞上接龙沙（一作龟沙），碎叶城边建虎牙。夜夜月为青X镜，年年雪作黑山花。苏武白头持汉节，文姬红泪泣胡笳。可怜苜蓿迷征马，谁见蒲桃入内家？<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;按此诗除颔、颈两联失黏外，八句五十六字中，叙事太密，作料过滥，各相挤压，以致宾主难分。而渔洋以为极工，盖只知诗中古人名、古地名之能点染生色，而不知物极必反之理也。鄙意升庵之补实为蛇足，反不若仅存一联之完美深沉也。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;至升庵之作，人每称道其《柳》诗，诗曰：<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;垂杨垂柳绾芳年，飞絮飞花媚远天。金距斗鸡寒食后，玉蛾翻雪暖风前。别离江上还湖上，抛掷桥边与路边。游子魂销青塞月，美人肠断翠楼烟。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;此诗赏之者颇多，王夫之《明诗评选》卷二论之尤详：“此讵可以明诗求，又讵但从唐诗求也。寄思着笔，全于空界着色，千年来无斯作矣。第三句逗开写神，第四句又直对，明明是一株活柳，更不消道是咏柳诗。杜陵一鱼一麂，乃似西狩获麟诗，寒净杀人。”《明诗别裁》卷六则以其“带六朝格，八句皆对，又体中之变者，杜老‘风急天高’，其开先也”。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;而陈子龙《皇明诗选》不选此篇，其故何欤？窃意其于前后七子影响较多，正嫌其带六朝风味，措语欠壮严穆肃故耳。考胡应麟《诗薮・续编》卷二谓“杨用修以六朝语作初唐调，而雕缋满前，则离盛唐尚隔一间。”《艺苑卮言》卷五云：“杨用修如暴富儿郎，铜山金埒，不晓吃饭着衣。”恐子龙辈之意亦犹是也。《艺苑卮言》卷六又载升庵轶事二则云：<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;用修谪滇中，有东山之癖。诸夷酋欲得其诗翰不可，乃以精白绫作\\，遗诸伎服之，使酒间乞书。杨欣然命笔，醉墨淋漓裙袖，酋重赏伎女购归，装潢成卷。杨后亦知之，便以为快。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;用修在泸州，尝醉，胡粉傅面，作双丫髻插花，门生异之，诸伎捧觞，游行城市，了不为怍。人谓此君故自污，非也。一措大裹赭衣，何所可忌，特是壮心不堪牢落，故耗磨之耳。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;是亦伤之甚矣。<BR>&nbsp;&nbsp;&nbsp;&nbsp;<BR>&nbsp;&nbsp;&nbsp;&nbsp;升庵天分高、学力深，而声气前不若李（梦阳）、何（景明），后不若李（攀龙）、王（世贞），亦未能如公安、竟陵之独开门户，谪戍西南一角，时扰之、地限之故耳。倘能仕宦称心，情性自正，必能继李长沙（李东阳）而为别开生面、自立坛坫之人。顾人焉能择时择地而后生哉，吁！<BR>
                </td>
              </tr><tr><td align="right">编辑：秋痕
              <tr>
                <td >
 <hr size="1" color="#0a778b" width="100%">
<a href=/html/wenxue/4475422.html><img src="/images/icon_ar.gif" border="0" align="absmiddle">明初著名诗人杨基家世考</a><BR><a href=/html/wenxue/8211180.html><img src="/images/icon_al.gif" border="0" align="absmiddle">牡丹亭：“非正常死亡”（1）</a>             
<hr size="1" color="#0a778b" width="100%">
<div align="right" style="background:url(images/body_06.gif)"> &nbsp;<img src="/images/printer.gif" width="16" height="14" align="absmiddle"> <a href="javascript:window.print()">打印本页</a> | <img src="/images/close.gif" width="14" height="14" align="absmiddle"> <a href="#" onMouseMove="javascript:window.close()">关闭窗口</a> </div>
<p></p></td>
              </tr>
      </table></td>
	</tr></table>
<table  width="791" border="0" align="center" cellpadding="0" cellspacing="0" >
	<tr height="100" valign="middle">
	  <td background="images/body_07.gif" >
     <table border="0" width="100%" cellspacing="0" cellpadding="0" style="font-family: 宋体; font-size: 9pt; color: 

#000000">
  <tr>
    <td align="center"><font color="#000000">|</font><a href="/info.asp?id=1" target="_blank">关于我们</a><font color="#000000">|</font> <a href="/info.asp?id=2" target="_blank">招聘信息</a><font 

color="#000000">|</font> <font color="#000000">|</font><a href="/info.asp?id=3" target="_blank">联系我们</a><font color="#000000">|</font> <font color="#000000">|</font><a 

href="http://www.confucianism.com.cn/sitelink" target="_blank">友情链接</a><font color="#000000">| <font color="#000000">|</font><a href="/info.asp?id=4" target="_blank">相关介绍</a><font color="#000000">|</font><a href="/info.asp?id=5" target="_blank">免责申明</a><font color="#000000">|</font></font></td>
  </tr>
  <tr>
    <td align="center" height="18"><script src="http://www.confucianism.com.cn/count/mystat.asp"></script>
	<script type="text/javascript" src="http://js.tongji.linezing.com/860612/tongji.js"></script><noscript><a href="http://www.linezing.com"><img src="http://img.tongji.linezing.com/860612/tongji.gif"/></a></noscript>
      <script language="javascript" src="http://count46.51yes.com/click.aspx?id=469443000&logo=1"></script>
      copyright&copy;2006&nbsp;Power By <a href="http://www.confucianism.com.cn">confucianism</a>&reg; <a href="http://www.stormcode.cn"></a>&nbsp;中国国学网<span lang="zh-cn">版权所有</span> &nbsp;&nbsp; <A 

href="http://www.miibeian.gov.cn"><SPAN 

class=style11><B>蜀ICP备:05026449</B> </SPAN></A></td>
  </tr>
  <tr>
    <td height="6"></td>
  </tr>
  </tr>
  
</table>
</td>
	</tr></table>	
<!-- End ImageReady Slices -->
</body>
</html>