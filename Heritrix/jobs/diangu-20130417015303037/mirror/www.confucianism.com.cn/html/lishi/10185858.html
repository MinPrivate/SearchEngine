

<html><head>
<meta http-equiv="Content-Type" content="text/html; charset=gb2312">
<META name="keyword" content="中国国学网|中国国学|中国国粹|中国民族音乐|中国茶艺|中国孔教|中国文化|中国艺术|">
<META name="description" content="中国国学网">
<title>中国国学网-- 宋史 司马光传</title>
<link rel="Shortcut Icon" href="favicon.ico">
<link rel="Bookmark" href="favicon.ico"> 
<link rel="stylesheet" href="/Css/Style.css" type="text/css">
</head>
<body bgcolor="#FFFFFF" background="images/bg.gif" leftmargin="0" topmargin="0" marginwidth="0" marginheight="0">
<!-- ImageReady Slices (body.psd) -->
<table width="791" height="197" border="0" align="center" cellpadding="0" cellspacing="0" id="__01">
	<tr>
		<td>
			<img src="images/body_01.gif"  width="790" height="173"  alt=""></td>
		
	</tr>
	<tr>
<td  width="790" height="28" valign="middle" background="images/body_02.gif">&nbsp;&nbsp;&nbsp;&nbsp;<a  href="/">国学首页</a>|<a  target="_blank" href="http://wws.confucianism.com.cn">国学私塾</a> |<a href='/Category.asp?cataid=A000100050004' target='_blank'>上古至周</a>| <a href='/Category.asp?cataid=A000100050005' target='_blank'>春秋战国</a>| <a href='/Category.asp?cataid=A000100050006' target='_blank'>秦汉</a>| <a href='/Category.asp?cataid=A000100050007' target='_blank'>魏晋南北朝</a>| <a href='/Category.asp?cataid=A000100050008' target='_blank'>隋唐五代</a>| <a href='/Category.asp?cataid=A000100050009' target='_blank'>宋元</a>| <a href='/Category.asp?cataid=A000100050010' target='_blank'>明清</a>| <a href='/Category.asp?cataid=A000100050011' target='_blank'>史学</a>| <a href="/bbs/">论坛</a></td>
		
</tr></table>
	<table  width="791" border="0" align="center" cellpadding="0" cellspacing="0" >
	<tr>
	  <td  width="200" align="right" valign="top" background="images/body.gif"><table width="195" border="0" cellspacing="0" cellpadding="0">
		  <tr><td height="27" align="center" background="images/left_table.gif"><font color="#cc0000" ><b>□ 站内搜索 □</b></font></td>
		</tr>
              <form action="../searchresult.asp" method="post" name="searchLeftForm">
                <tr align="center">
                  <td style="line-height:150%" height=60> 请输入查询的字符串:<br>
                      <input type="text" name="keyword" style="width:150" class="button1">
                      <select name="cataid" style="width:150" class="button1">
                        <option value="" selected>==&gt; 综合查询 &lt;==</option>
                        <option value='A00010004'>&nbsp;|&nbsp;|&nbsp;|_文学</option><option value='A00010005'>&nbsp;|&nbsp;|&nbsp;|_历史</option><option value='A00010006'>&nbsp;|&nbsp;|&nbsp;|_汉语</option><option value='A00010007'>&nbsp;|&nbsp;|&nbsp;|_艺术</option><option value='A00010008'>&nbsp;|&nbsp;|&nbsp;|_宗教</option><option value='A00010009'>&nbsp;|&nbsp;|&nbsp;|_哲学</option><option value='A00010010'>&nbsp;|&nbsp;|&nbsp;|_教育</option><option value='A00010011'>&nbsp;|&nbsp;|&nbsp;|_军事</option><option value='A00010012'>&nbsp;|&nbsp;|&nbsp;|_民俗</option><option value='A00010013'>&nbsp;|&nbsp;|&nbsp;|_科技</option><option value='A00010014'>&nbsp;|&nbsp;|&nbsp;|_国学工具</option><option value='A00010015'>&nbsp;|&nbsp;|&nbsp;|_国学图库</option><option value='A00010016'>&nbsp;|&nbsp;|&nbsp;|_国学考古</option><option value='A00010017'>&nbsp;|&nbsp;|&nbsp;|_国学胜地</option><option value='A00010019'>&nbsp;|&nbsp;|&nbsp;|_中医馆</option><option value='A00030001'>&nbsp;|&nbsp;|&nbsp;|_焦点热点</option><option value='A00030003'>&nbsp;|&nbsp;|&nbsp;|_国学动态</option><option value='A00030004'>&nbsp;|&nbsp;|&nbsp;|_新闻信息</option><option value='A00030005'>&nbsp;|&nbsp;|&nbsp;|_市井百态</option><option value='A00030006'>&nbsp;|&nbsp;|&nbsp;|_专家点评</option><option value='A00030007'>&nbsp;|&nbsp;|&nbsp;|_专题报道</option><option value='A00030008'>&nbsp;|&nbsp;|&nbsp;|_大众评述</option><option value='A00030009'>&nbsp;|&nbsp;|&nbsp;|_义工活动</option><option value='A00030010'>&nbsp;|&nbsp;|&nbsp;|_采访活动</option><option value='A00030011'>&nbsp;|&nbsp;|&nbsp;|_百 艺 坊</option><option value='A00030013'>&nbsp;|&nbsp;|&nbsp;|_学术动态</option><option value='A00030016'>&nbsp;|&nbsp;|&nbsp;|_历史天空</option><option value='A00030017'>&nbsp;|&nbsp;|&nbsp;|_问答平台</option><option value='A00030018'>&nbsp;|&nbsp;|&nbsp;|_国学考古</option><option value='A00030019'>&nbsp;|&nbsp;|&nbsp;|_国学胜地</option><option value='A00030020'>&nbsp;|&nbsp;|&nbsp;|_美食饕餮</option><option value='A00030021'>&nbsp;|&nbsp;|&nbsp;|_奇闻轶事</option><option value='A00030022'>&nbsp;|&nbsp;|&nbsp;|_笑林乐府</option><option value='A00030026'>&nbsp;|&nbsp;|&nbsp;|_钱学森专题</option><option value='A00130001'>&nbsp;|&nbsp;|&nbsp;|_晚清国粹</option><option value='A00130002'>&nbsp;|&nbsp;|&nbsp;|_近代学者</option><option value='A00130004'>&nbsp;|&nbsp;|&nbsp;|_本地大师</option><option value='A00130005'>&nbsp;|&nbsp;|&nbsp;|_当代学人2</option>
                      </select>                  </td>
                </tr>
                <tr align="center">
                  <td><input name="bystr" type="radio" value="title" checked>
                标题查询
                <input type="radio" name="bystr" value="content">
                内容查询 <br>
                 <input type="SUBMIT" name="Action" value=" 查 询 " class="button2">
                <input type="RESET" name="Clear" value=" 重 写 " class="button2">                  </td>
                </tr> </form>
	 </table>
	 <table  width="195" border="0" cellpadding="0" cellspacing="0" >
		<tr>
		<td width="208" height="27" align="center" background="images/left_table.gif"><font color="#cc0000" ><b>□  同类目录  □</b></font></td>
		<td>
			<img src="images/分隔符.gif" width="1" height="27" alt=""></td>
	</tr><tr><td> <table  width="180" align="right" border="0" cellpadding="0" cellspacing="0" >
		<tr>
		  <td>
  <li><a href=/lishi/category.asp?cataid=A00010005000900010001 >朝代</a></li><li><a href=/lishi/category.asp?cataid=A00010005000900010002 >人物</a></li><li><a href=/lishi/category.asp?cataid=A00010005000900010003 >事件</a></li><li><a href=/lishi/category.asp?cataid=A00010005000900010004 >制度</a></li><li><a href=/lishi/category.asp?cataid=A00010005000900010005 >疆域民族</a></li></td>
		</tr></table></td></tr></table>
	<table  width="195" border="0" cellpadding="0" cellspacing="0" >
		<tr>
		<td width="208" height="27" align="center" background="images/left_table.gif"><font color="#cc0000" ><b>□ 同类热点 □</b></font></td>
		<td>
			<img src="images/分隔符.gif" width="1" height="27" alt=""></td>
	</tr><tr><td><table  width="180" align="right" border="0" cellpadding="0" cellspacing="0" >
          <tr>
            <td>
					<li><a href=/html/lishi/1099510.html >欧阳修</a></li><li><a href=/html/lishi/1098886.html >苏轼</a></li><li><a href=/html/lishi/1097855.html >李清照</a></li><li><a href=/html/lishi/1080162.html >辛弃疾</a></li><li><a href=/html/lishi/1098011.html >周邦彦 </a></li><li><a href=/html/lishi/1097933.html >范成大</a></li><li><a href=/html/lishi/1299617.html >岳飞</a></li><li><a href=/html/lishi/1573199.html >北宋政治军事家庞籍</a></li><li><a href=/html/lishi/1098401.html >姜夔</a></li><li><a href=/html/lishi/1009295.html >黄庭坚：生前之乐，身后之名 </a></li><li><a href=/html/lishi/1097699.html >陆游</a></li><li><a href=/html/lishi/1816828.html >欧阳修：此情不关风月　沉著更兼豪放</a></li><li><a href=/html/lishi/1420019.html >陆游的抗金心结</a></li><li><a href=/html/lishi/1392050.html >仁宗的“汉法”政治</a></li><li><a href=/html/lishi/1456748.html >周敦颐</a></li></td>
          </tr>
	      </table></td>
	</tr></table>
	</td>
	  <td width="555" valign="top" background="images/body_05.gif"><table width="96%" border="0" align="center" cellspacing="0" cellpadding="5" bordercolordark="#FFFFFF" bordercolorlight="#000000" style="word-break:break-all;">
              <tr> 
                <td width="100%" ><div align="left" >当前类别：<a href='/'>首页</a>&nbsp;&gt;&gt;&nbsp;<a href='/category.asp?cataid=A0001'>新版国学</a>&nbsp;&gt;&gt;&nbsp;<a href='/category.asp?cataid=A00010005'>历史</a>&nbsp;&gt;&gt;&nbsp;<a href='/category.asp?cataid=A000100050009'>宋元</a>&nbsp;&gt;&gt;&nbsp;<a href='/category.asp?cataid=A0001000500090001'>宋</a>&nbsp;&gt;&gt;&nbsp;<a href='/category.asp?cataid=A00010005000900010002'><font color='#FF0000'>人物</font></a> </div> 
                  <div align="center" class="biaoti" ><b>宋史 司马光传</b> </div><div align="center">
                    <hr size="1" color="#0a778b" width="100%">
                    发布时间： 2010-2-23 10:57:18 被阅览数： <script language="javascript" src="http://www.confucianism.com.cn/hitadd.asp"></script> 次 来源：
					<font color=#003399>凤凰网历史</font></div>                </td>
              </tr>
              <tr>
                <td><div align="right">文字 〖 <a href="javascript:doZoom(20)" class=tt1>大</a> <a href="javascript:doZoom(14)" class=tt1>中</a> <a href="javascript:doZoom(12)" class=tt1>小</a> 〗
                      ） </div></td>
              </tr>
              <tr> 
                <td width="544"id="zoom" class="wenzhan"><P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">司马光，字君实，陕州夏县人也。父池，天章阁待制。光生七岁，凛然如成人，<SPAN lang=EN-US>&#8205;闻讲《左氏春秋》，爱之，退为家人讲，即了其大指。自是手不释书，至不知饥渴&#8205;寒暑。群儿戏于庭，一儿登瓮，足跌没水中，众皆弃去，光持石击瓮破之，水迸，&#8205;儿得活。其后京、洛间画以为图。仁宗宝元初，中进士甲科。年甫冠，性不喜华靡，&#8205;闻喜宴独不戴花，同列语之曰：“君赐不可违。”乃簪一枝。&#8205;<?xml:namespace prefix = o ns = "urn:schemas-microsoft-com:office:office" /><o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">除奉礼郎，时池在杭，求签苏州判官事以便亲，许之。丁内外艰，执丧累年，<SPAN lang=EN-US>&#8205;毁瘠如礼。服除，签书武成军判官事，改大理评事，补国子直讲。枢密副使庞籍荐&#8205;为馆阁校勘，同知礼院。中官麦允言死，给卤簿。光言：“繁缨以朝，孔子且犹不&#8205;可。允言近习之臣，非有元勋大劳而赠以三公官，给一品卤簿，其视繁缨，不亦大&#8205;乎。”夏竦赐谥文正，光言：“此谥之至美者，竦何人，可以当之？”改文庄。加&#8205;集贤校理。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">从庞籍辟，通判并州。麟州屈野河西多良田，夏人蚕食其地，为河东患。籍命<SPAN lang=EN-US>&#8205;光按视，光建：“筑二堡以制夏人，募民耕之，耕者众则籴贱，亦可渐纾河东贵籴&#8205;远输之忧。”籍从其策；而麟将郭恩勇且狂，引兵夜渡河，不设备，没于敌，籍得&#8205;罪去。光三上书自引咎，不报。籍没，光升堂拜其妻如母，抚其子如昆弟，时人贤&#8205;之。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">改直秘阁、开封府推官。交趾贡异兽，谓之麟，光言：“真伪不可知，使其真，<SPAN lang=EN-US>&#8205;非自至不足为瑞，愿还其献。”又奏赋以风。修起居注，判礼部。有司奏日当食，&#8205;故事食不满分，或京师不见，皆表贺。光言：“四方见、京师不见，此人君为阴邪&#8205;所蔽；天下皆知而朝廷独不知，其为灾当益甚，不当贺。”从之。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">同知谏院。苏辙答制策切直，考官胡宿将黜之，光言：“辙有爱君忧国之心，<SPAN lang=EN-US>&#8205;不宜黜。”诏置末级。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">仁宗始不豫，国嗣未立，天下寒心而莫敢言。谏官范镇首发其议，光在并州闻<SPAN lang=EN-US>&#8205;而继之，且贻书劝镇以死争。至是，复面言：“臣昔通判并州，所上三章，愿陛下&#8205;果断力行。”帝沉思久之，曰：“得非欲选宗室为继嗣者乎？此忠臣之言，但人不&#8205;敢及耳。”光曰：“臣言此，自谓必死，不意陛下开纳。”帝曰：“此何害，古今&#8205;皆有之。”光退未闻命，复上疏曰：“臣向者进说，意谓即行，今寂无所闻，此必&#8205;有小人言陛下春秋鼎盛，何遽为不祥之事。小人无远虑，特欲仓卒之际，援立其所&#8205;厚善者耳。‘定策国老’、‘门生天子’之祸，可胜言哉？”帝大感动曰：“送中&#8205;书。”光见韩琦等曰：“诸公不及今定议，异日禁中夜半出寸纸，以某人为嗣，则&#8205;天下莫敢违。”琦等拱手曰：“敢不尽力。”未几，诏英宗判宗正，辞不就，遂立&#8205;为皇子，又称疾不入。光言：“皇子辞不赀之富，至于旬月，其贤于人远矣。然父&#8205;召无诺，君命召不俟驾，愿以臣子大义责皇子，宜必入。”英宗遂受命。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">衮国公主嫁李玮，不相能，诏出玮卫州，母杨归其兄璋，主入居禁中。光言：<SPAN lang=EN-US>&#8205;“陛下追念章懿太后，故使玮尚主。今乃母子离析，家事流落，独无雨露之感乎？&#8205;玮既黜，主安得无罪？”帝悟，降主沂国，待李氏恩不衰。进知制诰，固辞，改天&#8205;章阁待制兼侍讲、知谏院。时朝政颇姑息，胥史喧哗则逐中执法，辇官悖慢则退宰&#8205;相，卫士凶逆而狱不穷治，军卒詈三司使而以为非犯阶级。光言皆陵迟之渐，不可&#8205;以不正。充媛董氏薨，赠淑妃，辍朝成服，百官奉慰，定谥，行册礼，葬给卤簿。&#8205;光言：“董氏秩本微，病革方拜充媛。古者妇人无谥，近制惟皇后有之。卤簿本以&#8205;赏军功，未尝施于妇人。唐平阳公主有举兵佐高祖定天下功，乃得给。至韦庶人始&#8205;令妃主葬日皆给鼓吹，非令典，不足法。”时有司定后宫封赠法，后与妃俱赠三代，&#8205;光论：“妃不当与后同，袁盎引却慎夫人席，正为此耳。天圣亲郊，太妃止赠二代，&#8205;而况妃乎？”&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">英宗立，遇疾，慈圣光献后同听政。光上疏曰：“昔章献明肃有保佑先帝之功，<SPAN lang=EN-US>&#8205;特以亲用外戚小人，负谤海内。今摄政之际，大臣忠厚如王曾，清纯如张知白，刚&#8205;正如鲁宗道，质直如薛奎者，当信用之；猥鄙如马季良，谗谄如罗崇勋者，当疏远&#8205;之，则天下服。”帝疾愈，光料必有追隆本生事，即奏言：“汉宣帝为孝昭后，终&#8205;不追尊卫太子、史皇孙；光武上继元帝，亦不追尊钜鹿、南顿君，此万世法也。”&#8205;后诏两制集议濮王典礼，学士王等相视莫敢先，光独奋笔书曰：“为人后者为之&#8205;子，不得顾私亲。王宜准封赠期亲尊属故事，称为皇伯，高官大国，极其尊荣。”&#8205;议成，即命吏以其手稿为按。既上与大臣意殊，御史六人争之力，皆斥去。光乞&#8205;留之，不可，遂请与俱贬。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">初，西夏遣使致祭，延州指使高宜押伴，傲其使者，侮其国主，使者诉于朝。<SPAN lang=EN-US>&#8205;光与吕诲乞加宜罪，不从。明年，夏人犯边，杀略吏士。赵滋为雄州，专以猛悍治&#8205;边，光论其不可。至是，契丹之民捕鱼界河，伐柳白沟之南，朝廷以知雄州李中v&#8205;为不材，将代之。光谓：“国家当戎夷附顺时，好与之计较末节，及其桀骜，又从&#8205;而姑息之。近者西祸生于高宜，北祸起于赵滋；时方贤此二人，故边臣皆以生事为&#8205;能，渐不可长。宜敕边吏，疆场细故辄以矢刃相加者，罪之。”&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">仁宗遗赐直百余万，光率同列三上章，谓：“国有大忧，中外窘乏，不可专用<SPAN lang=EN-US>&#8205;乾兴故事。若遗赐不可辞，宜许侍从上进金钱佐山陵。”不许。光乃以所得珠为谏&#8205;院公使钱，金以遣舅氏，义不藏于家。后还政，有司立式，凡后有所取用，当覆奏&#8205;乃供。光云：“当移所属使立供已，乃具数白后，以防矫伪。”&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">曹佾无功除使相，两府皆迁官。光言：“陛下欲以慰母心，而迁除无名，则宿<SPAN lang=EN-US>&#8205;卫将帅、内侍小臣，必有觊望。”已而迁都知任守忠等官，光复争之，因论：“守&#8205;忠大奸，陛下为皇子，非守忠意，沮坏大策，离间百端，赖先帝不听；及陛下嗣位，&#8205;反覆交构，国之大贼。乞斩于都市，以谢天下。”责守忠为节度副使，蕲州安置，&#8205;天下快之。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">诏刺陕西义勇二十万，民情惊挠，而纪律疏略不可用。光抗言其非，持白韩琦。<SPAN lang=EN-US>&#8205;琦曰：“兵贵先声，谅祚方桀骜，使骤闻益兵二十万，岂不震慑？”光曰：“兵之&#8205;贵先声，为无其实也，独可欺之于一日之间耳。今吾虽益兵，实不可用，不过十日，&#8205;彼将知其详，尚何惧？”琦曰：“君但见庆历间乡兵刺为保捷，忧今复然，已降敕&#8205;榜与民约，永不充军戍边矣。”光曰：“朝廷尝失信，民未敢以为然，虽光亦不能&#8205;不疑也。”琦曰：“吾在此，君无忧。”光曰：“公长在此地，可也；异日他人当&#8205;位，因公见兵，用之运粮戍边，反掌间事耳。”琦嘿然，而讫不为止。不十年，皆&#8205;如光虑。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">王广渊除直集贤院，光论其奸邪不可近：“昔汉景帝重卫绾，周世宗薄张美。<SPAN lang=EN-US>&#8205;广渊当仁宗之世，私自结于陛下，岂忠臣哉？宜黜之以厉天下。”进龙图阁直学士。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">神宗即位，擢为翰林学士，光力辞。帝曰：“古之君子，或学而不文，或文而<SPAN lang=EN-US>&#8205;不学，惟董仲舒、扬雄兼之。卿有文学，何辞为？”对曰：“臣不能为四六。”帝&#8205;曰：“如两汉制诏可也；且卿能进士取高第，而云不能四六，何邪？”竟不获辞。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">御史中丞王陶以论宰相不押班罢，光代之，光言：“陶由论宰相罢，则中丞不<SPAN lang=EN-US>&#8205;可复为。臣愿俟既押班，然后就职。”许之。遂上疏论修心之要三：曰仁，曰明，&#8205;曰武；治国之要三：曰官人，曰信赏，曰必罚。其说甚备。且曰：“臣获事三朝，&#8205;皆以此六言献，平生力学所得，尽在是矣。”御药院内臣，国朝常用供奉官以下，&#8205;至内殿崇班则出；近岁暗理官资，非祖宗本意。因论高居简奸邪，乞加远窜。章五&#8205;上，帝为出居简，尽罢寄资者。既而复留二人，光又力争之。张方平参知政事，光&#8205;论其不叶物望，帝不从。还光翰林兼侍读学士。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">光常患历代史繁，人主不能遍鉴，遂为《通志》八卷以献。英宗悦之，命置局<SPAN lang=EN-US>&#8205;秘阁，续其书。至是，神宗名之曰《资治通鉴》，自制《序》授之，俾日进读。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">诏录颍邸直省官四人为阁门祗候，光曰：“国初草创，天步尚艰，故御极之初，<SPAN lang=EN-US>&#8205;必以左右旧人为腹心耳目，谓之随龙，非平日法也。阁门祗候在文臣为馆职，岂可&#8205;使厮役为之。”&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">西戎部将嵬名山欲以横山之众，取谅祚以降，诏边臣招纳其众。光上疏极论，<SPAN lang=EN-US>&#8205;以为：“名山之众，未必能制谅祚。幸而胜之，灭一谅祚，生一谅祚，何利之有；&#8205;若其不胜，必引众归我，不知何以待之。臣恐朝廷不独失信谅祚，又将失信于名山&#8205;矣。若名山余众尚多，还北不可，入南不受，穷无所归，必将突据边城以救其命。&#8205;陛下不见侯景之事乎？”上不听，遣将种谔发兵迎之，取绥州，费六十万，西方用&#8205;兵，盖自此始矣。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">百官上尊号，光当答诏，言：“先帝亲郊，不受尊号。末年有献议者，谓国家<SPAN lang=EN-US>&#8205;与契丹往来通信，彼有尊号我独无，于是复以非时奉册。昔匈奴冒顿自称‘天地所&#8205;生日月所置匈奴大单于’，不闻汉文帝复为大名以加之也。愿追述先帝本意，不受&#8205;此名。”帝大悦，手诏奖光，使善为答辞，以示中外。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">执政以河朔旱伤，国用不足，乞南郊勿赐金帛。诏学士议，光与王、王安石<SPAN lang=EN-US>&#8205;同见，光曰：“救灾节用，宜自贵近始，可听也。”安石曰：“常衮辞堂馔，时以&#8205;为衮自知不能，当辞位不当辞禄。且国用不足，非当世急务，所以不足者，以未得&#8205;善理财者故也。”光曰：“善理财者，不过头会箕敛尔。”安石曰：“不然，善理&#8205;财者，不加赋而国用足。”光曰：“天下安有此理？天地所生财货百物，不在民，&#8205;则在官，彼设法夺民，其害乃甚于加赋。此盖桑羊欺武帝之言，太史公书之以见其&#8205;不明耳。”争议不已。帝曰：“朕意与光同，然姑以不允答之。”会安石草诏，引&#8205;常衮事责两府，两府不敢复辞。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">安石得政，行新法，光逆疏其利害。迩英进读，至曹参代萧何事，帝曰：“汉<SPAN lang=EN-US>&#8205;常守萧何之法不变，可乎？”对曰：“宁独汉也，使三代之君常守禹、汤、文、武&#8205;之法，虽至今存可也。汉武取高帝约束纷更，盗贼半天下；元帝改孝宣之政，汉业&#8205;遂衰。由此言之，祖宗之法不可变也。”吕惠卿言：“先王之法，有一年一变者，&#8205;‘正月始和，布法象魏’是也；有五年一变者，巡守考制度是也；有三十年一变者，&#8205;‘刑罚世轻世重’是也。光言非是，其意以风朝廷耳。”帝问光，光曰：“布法象&#8205;魏，布旧法也。诸侯变礼易乐者，王巡守则诛之，不自变也。刑新国用轻典，乱国&#8205;用重典，是为世轻世重，非变也。且治天下譬如居室，敝则修之，非大坏不更造也。&#8205;公卿侍从皆在此，愿陛下问之。三司使掌天下财，不才而黜可也，不可使执政侵其&#8205;事。今为制置三司条例司，何也？宰相以道佐人主，安用例？苟用例，则胥吏矣。&#8205;今为看详中书条例司，何也？”惠卿不能对，则以他语诋光。帝曰：“相与论是非&#8205;耳，何至是。”光曰：“平民举钱出息，尚能蚕食下户，况悬官督责之威乎！”惠&#8205;卿曰：“青苗法，愿取则与之，不愿不强也。”光曰：“愚民知取债之利，不知还&#8205;债之害，非独县官不强，富民亦不强也。昔太宗平河东，立籴法，时米斗十钱，民&#8205;乐与官为市。其后物贵而和籴不解，遂为河东世世患。臣恐异日之青苗，亦犹是也。”&#8205;帝曰：“坐仓籴米何如？”坐者皆起，光曰：“不便。”惠卿曰：“籴米百万斛，&#8205;则省东南之漕，以其钱供京师。”光曰：“东南钱荒而粒米狼戾，今不籴米而漕钱，&#8205;弃其有余，取其所无，农末皆病矣！”侍讲吴申起曰：“光言，至论也。”&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">它日留对，帝曰：“今天下汹汹者，孙叔敖所谓‘国之有是，众之所恶’也。”<SPAN lang=EN-US>&#8205;光曰：“然。陛下当论其是非。今条例司所为，独安石、韩绛、惠卿以为是耳，陛&#8205;下岂能独与此三人共为天下邪？”帝欲用光，访之安石。安石曰：“光外托上之&#8205;名，内怀附之下实。所言尽害政之事，所与尽害政之人，而欲置之左右，使与国论，&#8205;此消长之大机也。光才岂能害政，但在高位，则异论之人倚以为重。韩信立汉赤帜，&#8205;赵卒气夺，今用光，是与异论者立赤帜也。”&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">安石以韩琦上疏，卧家求退。帝乃拜光枢密副使，光辞之曰：“陛下所以用臣，<SPAN lang=EN-US>&#8205;盖察其狂直，庶有补于国家。若徒以禄位荣之，而不取其言，是以天官私非其人也。&#8205;臣徒以禄位自荣，而不能救生民之患，是盗窃名器以私其身也。陛下诚能罢制置条&#8205;例司，追还提举官，不行青苗、助役等法，虽不用臣，臣受赐多矣。今言青苗之害&#8205;者，不过谓使者骚动州县，为今日之患耳。而臣之所忧，乃在十年之外，非今日也。&#8205;夫民之贫富，由勤惰不同，惰者常乏，故必资于人。今出钱贷民而敛其息，富者不&#8205;愿取，使者以多散为功，一切抑配。恐其逋负，必令贫富相保，贫者无可偿，则散&#8205;而之四方；富者不能去，必责使代偿数家之负。春算秋计，展转日滋，贫者既尽，&#8205;富者亦贫。十年之外，百姓无复存者矣。又尽散常平钱谷，专行青苗，它日若思复&#8205;之，将何所取？富室既尽，常平已废，加之以师旅，因之以饥馑，民之羸者必委死&#8205;沟壑，壮者必聚而为盗贼，此事之必至者也。”抗章至七八，帝使谓曰：“枢密，&#8205;兵事也，官各有职，不当以他事为辞。”对曰：“臣未受命，则犹侍从也，于事无&#8205;不可言者。”安石起视事，光乃得请，遂求去。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">以端明殿学士知永兴军。宣抚使下令分义勇戍边，选诸军骁勇士，募市井恶少<SPAN lang=EN-US>&#8205;年为奇兵；调民造干Я，悉修城池楼橹，关辅骚然。光极言：“公私困敝，不可举&#8205;事，而京兆一路皆内郡，缮治非急。宣抚之令，皆未敢从，若乏军兴，臣当任其责。”&#8205;于是一路独得免。徙知许州，趣入觐，不赴；请判西京御史台归洛，自是绝口不论&#8205;事。而求言诏下，光读之感泣，欲嘿不忍，乃复陈六事，又移书责宰相吴充，事见&#8205;《充传》。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">葵天申为察访，妄作威福，河南尹、转运使敬事之如上官；尝朝谒应天院神御<SPAN lang=EN-US>&#8205;殿，府独为设一班，示不敢与抗。光顾谓台吏曰：“引蔡寺丞归本班。”吏即引天&#8205;申立监竹木务官富赞善之下。天申窘沮，即日行。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">元丰五年，忽得语涩疾，疑且死，豫作遗表置卧内，即有缓急，当以畀所善者<SPAN lang=EN-US>&#8205;上之。官制行，帝指御史大夫曰：“非司马光不可。”又将以为东宫师傅。蔡确曰：&#8205;“国是方定，愿少迟之。”《资治通鉴》未就，帝尤重之，以为贤于荀悦《汉纪》，&#8205;数促使终篇，赐以颍邸旧书二千四百卷。及书成，加资政殿学士。凡居洛阳十五年，&#8205;天下以为真宰相，田夫野老皆号为司马相公，妇人孺子亦知其为君实也。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">帝崩，赴阙临，卫士望见，皆以手加额曰：“此司马相公也。”所至，民遮道<SPAN lang=EN-US>&#8205;聚观，马至不得行，曰：“公无归洛，留相天子，活百姓。”哲宗幼冲，太皇太后&#8205;临政，遣使问所当先，光谓：“开言路。”诏榜朝堂。而大臣有不悦者，设六语云：&#8205;“若阴有所怀；犯非其分；或扇摇机事之重；或迎合已行之令；上以徼幸希进；下&#8205;以眩惑流俗。若此者，罚无赦。”后复命示光，光曰：“此非求谏，乃拒谏也。人&#8205;臣惟不言，言则入六事矣。”乃具论其情，改诏行之，于是上封者以千数。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">起光知陈州，过阙，留为门下侍郎。苏轼自登州召还，缘道人相聚号呼曰：<SPAN lang=EN-US>&#8205;“寄谢司马相公，毋去朝廷，厚自爱以活我。”是时天下之民，引领拭目以观新政，&#8205;而议者犹谓“三年无改于父之道”，但毛举细事，稍塞人言。光曰：“先帝之法，&#8205;其善者虽百世不可变也。若安石、惠卿所建，为天下害者，改之当如救焚拯溺。况&#8205;太皇太后以母改子，非子改父。”众议甫定。遂罢保甲团教，不复置保马；废市易&#8205;法，所储物皆鬻之，不取息，除民所欠钱；京东铁钱及茶盐之法，皆复其旧。或谓&#8205;光曰：“熙、丰旧臣，多巧小人，他日有以父子义间上，则祸作矣。”光正色曰：&#8205;“天若祚宗社，必无此事。”于是天下释然，曰：“此先帝本意也。”&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">元v元年复得疾，诏朝会再拜，勿舞蹈。时青苗、免役、将官之法犹在，而西<SPAN lang=EN-US>&#8205;戎之议未决。光叹曰：“四患未除，吾死不瞑目矣。”折简与吕公著云：“光以身&#8205;付医，以家事付愚子，惟国事未有所托，今以属公。”乃论免役五害，乞直降敕罢&#8205;之。诸将兵皆隶州县，军政委守令通决。废提举常平司，以其事归之转运、提点刑&#8205;狱。边计以和戎为便。谓监司多新进少年，务为刻急，令近臣于郡守中选举，而于&#8205;通判中举转运判官。又立十科荐士法。皆从之。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">拜尚书左仆射兼门下侍郎，免朝觐，许乘肩舆，三日一入省。光不敢当，曰：<SPAN lang=EN-US>&#8205;“不见君，不可以视事。”诏令子康扶入对，且曰：“毋拜。”遂罢青苗钱，复常&#8205;平粜籴法。两宫虚己以听。辽、夏使至，必问光起居，敕其边吏曰：“中国相司马&#8205;矣，毋轻生事、开边隙。”光自见言行计从，欲以身徇社稷，躬亲庶务，不舍昼夜。&#8205;宾客见其体羸，举诸葛亮食少事烦以为戒，光曰：“死生，命也。”为之益力。病&#8205;革，不复自觉，谆谆如梦中语，然皆朝廷天下事也。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">是年九月薨，年六十八。太皇太后闻之恸，与帝即临其丧，明堂礼成不贺，赠<SPAN lang=EN-US>&#8205;太师、温国公，`以一品礼服，赙银绢七千。诏户部侍郎赵瞻、内侍省押班冯宗道&#8205;护其丧，归葬陕州。谥曰文正，赐碑曰“忠清粹德”。京师人罢市往吊，鬻衣以致&#8205;奠，巷哭以过车。及葬，哭者如哭其私亲。岭南封州父老，亦相率具祭，都中及四&#8205;方皆画像以祀，饮食必祝。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">光孝友忠信，恭俭正直，居处有法，动作有礼。在洛时，每往夏县展墓，必过<SPAN lang=EN-US>&#8205;其兄旦，旦年将八十，奉之如严父，保之如婴儿。自少至老，语未尝妄，自言：&#8205;“吾无过人者，但平生所为，未尝有不可对人言者耳。”诚心自然，天下敬信，陕、&#8205;洛间皆化其德，有不善，曰：“君实得无知之乎？”&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">光于物澹然无所好，于学无所不通，惟不喜释、老，曰：“其微言不能出吾书，<SPAN lang=EN-US>&#8205;其诞吾不信也。”洛中有田三顷，丧妻，卖田以葬，恶衣菲食以终其身。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">绍圣初，御史周秩首论光诬谤先帝，尽废其法。章、蔡卞请发冢斫棺，帝不<SPAN lang=EN-US>&#8205;许，乃令夺赠谥，仆所立碑。而言不已，追贬清远军节度副使，又贬崖州司户参&#8205;军。徽宗立，复太子太保。蔡京擅政，复降正议大夫，京撰《奸党碑》，令郡国皆&#8205;刻石。长安石工安民当镌字，辞曰：“民愚人，固不知立碑之意。但如司马相公者，&#8205;海内称其正直，今谓之奸邪，民不忍刻也。”府官怒，欲加罪，泣曰：“被役不敢&#8205;辞，乞免镌安民二字于石末，恐得罪于后世。”闻者愧之。&#8205;<o:p></o:p></SPAN></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 22pt; mso-char-indent-count: 2.0; mso-char-indent-size: 11.0pt; mso-line-height-alt: 0pt"><SPAN style="FONT-SIZE: 11pt; FONT-FAMILY: 宋体; mso-bidi-font-size: 12.0pt">靖康元年，还赠谥。建炎中，配飨哲宗庙庭。</SPAN></P>
                </td>
              </tr><tr><td align="right">编辑：秋痕
              <tr>
                <td >
 <hr size="1" color="#0a778b" width="100%">
<a href=/html/lishi/10185780.html><img src="/images/icon_ar.gif" border="0" align="absmiddle">宋史 魏了翁传</a><BR><a href=/html/lishi/10215014.html><img src="/images/icon_al.gif" border="0" align="absmiddle">`桃:一株会思想的芦苇(图)</a>             
<hr size="1" color="#0a778b" width="100%">
<div align="right" style="background:url(images/body_06.gif)"> &nbsp;<img src="/images/printer.gif" width="16" height="14" align="absmiddle"> <a href="javascript:window.print()">打印本页</a> | <img src="/images/close.gif" width="14" height="14" align="absmiddle"> <a href="#" onMouseMove="javascript:window.close()">关闭窗口</a> </div>
<p></p></td>
              </tr>
      </table></td>
	</tr></table>
<table  width="791" border="0" align="center" cellpadding="0" cellspacing="0" >
	<tr height="100" valign="middle">
	  <td background="images/body_07.gif" >
     <table border="0" width="100%" cellspacing="0" cellpadding="0" style="font-family: 宋体; font-size: 9pt; color: 

#000000">
  <tr>
    <td align="center"><font color="#000000">|</font><a href="/info.asp?id=1" target="_blank">关于我们</a><font color="#000000">|</font> <a href="/info.asp?id=2" target="_blank">招聘信息</a><font 

color="#000000">|</font> <font color="#000000">|</font><a href="/info.asp?id=3" target="_blank">联系我们</a><font color="#000000">|</font> <font color="#000000">|</font><a 

href="http://www.confucianism.com.cn/sitelink" target="_blank">友情链接</a><font color="#000000">| <font color="#000000">|</font><a href="/info.asp?id=4" target="_blank">相关介绍</a><font color="#000000">|</font><a href="/info.asp?id=5" target="_blank">免责申明</a><font color="#000000">|</font></font></td>
  </tr>
  <tr>
    <td align="center" height="18"><script src="http://www.confucianism.com.cn/count/mystat.asp"></script>
	<script type="text/javascript" src="http://js.tongji.linezing.com/860612/tongji.js"></script><noscript><a href="http://www.linezing.com"><img src="http://img.tongji.linezing.com/860612/tongji.gif"/></a></noscript>
      <script language="javascript" src="http://count46.51yes.com/click.aspx?id=469443000&logo=1"></script>
      copyright&copy;2006&nbsp;Power By <a href="http://www.confucianism.com.cn">confucianism</a>&reg; <a href="http://www.stormcode.cn"></a>&nbsp;中国国学网<span lang="zh-cn">版权所有</span> &nbsp;&nbsp; <A 

href="http://www.miibeian.gov.cn"><SPAN 

class=style11><B>蜀ICP备:05026449</B> </SPAN></A></td>
  </tr>
  <tr>
    <td height="6"></td>
  </tr>
  </tr>
  
</table>
</td>
	</tr></table>	
<!-- End ImageReady Slices -->
</body>
</html>